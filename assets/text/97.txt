97

Usoudíš, že by bylo lepší si promluvit. Mohl bys sice za-
střelit Connollyho, ale pak by se na tebe vrhl zbytek posádky,
a to by znamenalo boj patnácti proti dvěma. Lepší bude,
když zůstanete v klidu. Možná bude stačit, když si pomůžeš
šikovnou lží.

„Hledáme poklad, kapitáne,“ řekneš a ponecháš zbraň
stranou.

Connoly na tebe přestane mířit: „Takže poklad, jo?“

„Ano. Prý má cenu milionu dolarů!“
„A ten si rozdělíme,“ vmísí se do rozhovoru Wilcox.

Connollyho tvář se stáhne do vlčího úsměvu. Pak se po-
škrábe ve svém černém plnovousu.

„Hmm...“ zabručí. „Tak dobře. Máme dohodu. Jdu zpát-
ky na palubu, zanedlouho budeme na místě. Milion dolarů!“

Connolly vyjde z kabiny, v hlavě vidinu tučné kořisti.

Wilcox se nakloní blíž.

„Zešílel jste?“ zavrčí. „Co budeme dělat, až zjistí, že na os-
trově žádný poklad není? Zabijí nás!“

Po tváři se ti rozlije úšklebek. Už od začátku pátrání jsi
přesvědčen, že ono božstvo s chapadly místo tváře se ukrývá
někde na ostrově. A když už budete jednou v jeho hájemství,
postará se i o posádku...

„Neměj obavy,“ řekneš Wilcoxovi. „Jakmile se tam do-
staneme, ti muži z posádky budou naší nejmenší starostí...“
