64

...se ti země zatřese pod nohama a v ledu se otevře ob-
rovská trhlina.

Z hlubin se vynoří masivní monstrum pokryté kousky ledu.
Okamžitě ji poznáš: dračí křídla, děsivé pařáty — je to „menší“
varianta samotného boha s chapadly. Bytost rozpřáhne kříd-
la k nebesům, jakoby slavila nově nabytou svobodu.

Eskymáci křičí hystericky hrůzou v záchvatu náboženské-
ho deliria a rozprchnou se do všech stran. Samotný pie-
destal se propadne do vzniknuvší trhliny a kamenný idol je
rozdrcen pod náporem zuřivosti této bestie. V ten okamžik
stvoření ze sebe vydá ohlušující řev — a přísahal bys, že se
zachvěl celý svět.

Příčetnost tvého doprovodu vzala za své. Profesor Webb
ti zmizí z dohledu v okolním chaosu, kde si někteří snaží za-
chránit život a jiní nacházejí neblahý konec ve spárech této
prapodivné bytosti. Slyšíš výkřiky plné hrůzy a vidíš, jak si
někteří drásají obličeje až do krve, rvou si vlasy, a dokonce
vyškrabují oči z důlků!

Pod nohama ti povolí ledová krusta. Padáš!

Mrazivá voda tě píchá do všech pórů těla jako tisíc jeh-
liček. Proud tě stahuje do temných hlubin — a i přesto se
neubráníš myšlence, že tohle bude možná příjemnější smrt
než ta, kterou by ti připravilo monstrum, které bylo právě
osvobozeno.

Skrze poloprůhledné víko své ledové rakve ještě uvidíš,
jak se bytost vydává na cestu z neznámého poloostrova
vstříc svému cíli — vládě nad světem lidí.

O několik okamžiků později tě pohltí temnota... už na-
vždy.

KONEC
