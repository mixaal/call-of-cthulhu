57

I když se ti námořníci zdají být přinejmenším podezřelí,
rozhodnete se vstoupit na palubu. Kapitán, muž s vypouk-
lýma rybíma očima, šupinatou šíjí a zarudlou pokožkou, se
představí jako Marsh. Všimneš si, že všichni členové posád-
ky vypadají téměř stejně, což kapitán okomentuje tvrzením,
že patří do určité větve téhož rodu. Celá loď je cítit hnilob-
ným zápachem z ryb — a kdykoliv se k tobě některý z ná-
mořníků přiblíží a promluví, vstávají ti na hlavě vlasy hrůzou.

Ačkoliv tě loď i posádka zprvu znepokojovaly, s ubíhající-
mi dny pokojné plavby tě začíná naplňovat klid.

Čtvrtého dne plavby spatříš svůj odraz v malém zrcadle,
které je pověšené v nevelké lodní koupelně. Už tě ani nepře-
kvapí, že uvidíš vyboulené oči a pokožku pokrytou rybími šupi-
nami. Přísahal bys dokonce, že ti otekly rty. Chávez, Salcedo
a Otec Juárez také začínají nabývat této rybí podoby. Jakkoliv
je podivné, že je fyziognomie námořníků nakažlivá, nakonec
tě tato skutečnost vlastně ani nepřekvapuje. S klidem v srdci

— a možná i trochou zvrácené radosti — novou podobu nako-
nec přijmeš za svou. O několik dní později se staneš jedním
z Hlubinných...

Když stojíš na přídi, všimneš si malého atolu uprostřed
rozlehlé hladiny moře — a o chvíli později uvidíš přístav.

„Co je to?“ zeptáš se kapitána Marshe a ukážeš na ostrůvek.

„To bude Ďáblův útes, náš domov, „odvětí klidně a ty víš,
že to „náš“ se týká i vás. „A to, co vidíš tam v dááli za útesy,
to bude Innsmouth.“

Netušíš, co se z tebe stalo, ani jaký osud tě čeká na Ďáb-
lově útesu nebo v neznámém městě Innsmouth. „Ale to už je
jiný příběh...
