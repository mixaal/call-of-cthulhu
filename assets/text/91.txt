91

Hlavou ti víří pochybnosti, zda ještě může všechno dob-
ře dopadnout, když následuješ někoho tak šíleného jako je
Webb. Předstíráš, že máš chřipku, a čekáš na profesorovu
reakci. Nezdá se však, že by pociťoval nějaké zklamání — je
pevně rozhodnutý najít kmen Eskymáků a vydat se na cestu
tak či tak — s tebou, nebo i bez tebe.

O hodinu později vyhlédneš z okna a uvidíš jej odjíždět
na saních tažených psím spřežením někam do vnitrozemí.
V rukou drží onu tajemnou hrozivou kamennou sošku. Ces-
tovat o samotě po ledových pláních je sebevražda. Svým
způsobem jsi tomuto nebožákovi vystavil úmrtní list.

Tohle pátrání tě změnilo. Zatáhneš záclony a vydechneš
úlevou. Jsi si vědom, že chybělo málo a provedl bys něco
nerozumného. O několik hodin později, když už máš jistotu,
že se Webb nevrátí, zamíříš zpátky na loď a uplatíš posádku,
aby tě dostala pryč. Námořníci se nejprve zdráhají, ale hro-
mádka lesklých mincí pro každého z nich nakonec vykoná
své. Zanedlouho se loď vydá na cestu k Nové Anglii.

Když dorazíš domů, cítíš se konečně v bezpečí. Raději ani
nechceš uvažovat nad tím, co se stalo s profesorem Webbem.

Jsi přesvědčen, že jsou i bezpečnější způsoby, jak tuto
záhadu rozluštit. Nebo se můžeš celého pátrání vzdát dříve,
než dočista zešílíš...
