30

Tihle lidé nevypadají zrovna důvěryhodně. Na druhou

stranu, díky nim máš šanci vypravit loď a dostat se k R'lyehu

— když už se ti podařilo přes všechna úskalí a nesnáze získat
jeho přesné souřadnice.

Connolly začne rozdělovat úkoly svým lidem a ty se v ka-
bině na zádi setkáš s Wilcoxem. Vědom si toho, že může mít
během plavby další halucinace a podivné sny, rozhodneš se
zůstat celou dobu s ním. Wilcox však trvá na tom, že osobně
ponese basreliéf, který vytvořil. Kromě něj si s sebou bereš
ještě rukopisy a výstřižky z pozůstalosti profesora Angella.

Ve tři hodiny ráno se loď svižně odrazí od mola Boston-
ského přístavu. Tuhle dobu jste nezvolili náhodou: Musíte se
totiž vyhnout všem byrokratům a jakýmkoli úředníkům, kteří
by chtěli vidět příslušné dokumenty — protože ty nejspíše ani
nemáte. Stinnou stránkou vašeho plánu ovšem je, že pokud
se vám něco stane, nikdo nebude vědět, kam jste se plavili.
Ale takové chmurné myšlenky si teď nepřipouštíš.

Vane příznivý vítr. Doufáš, že celá plavba proběhne rych-
le a bez komplikací. Nastavíte kurz na Panamský průplav;
po cestě se snažíš vymyslet, jak se dostat s lodí, která nemá
oficiální povolení, až do Pacifiku...
