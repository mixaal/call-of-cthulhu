98

Ujít půl míle vám netrvá nijak dlouho. Po cestě si všimneš,
jako by se soška ve Webbových rukou chvěla. Nakonec do-
razíte na místo konání rituálu. Uprostřed kruhu zasvěcenců
oblečených v tlustých kožešinových oděvech se zvedá růz-
notvarý sloup. Vypadá to, jako by se kondenzovaná pára
nebo mlha srážela do pevného skupenství — až nakonec
vytvoří jakýsi piedestal. Celý kmen začne zpívat bláznivý za-
klínací chorál, díky kterému se soška ve Webbově náručí
rozvibruje ještě více.

„Profesore... profesore Webbe. Měli bychom odsud raději
zmizet,“ utrousíš.

Opět se na tebe podívá, jako bys byl blázen.

„Držte hubu, Thurstone,“ zařve. „Čekají jen na příchod
této modly. A já budu ten, kdo ji předá! Teprve pak bude
rituál dokončen a Velký Cthulhu může přijít mezi nás.“

Se soškou v ruce vstoupí mlčky do kruhu Eskymáků. Ti
jej přijmou mezi sebe, jako by byl poslem z nebes přinášející
božský dar.

Musíš se rozhodnout, co teď udělat...
