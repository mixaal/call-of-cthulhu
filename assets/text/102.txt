102

Dorazíš do Marseille a ještě téhož dne se posadíš
do rychlíku směr Paříž. Informace o podivných událostech
na Spring Salonu jsou zajímavé, proto se rozhodneš zjistit
o nich a o Snové krajině co nejvíc.

Od incidentu již uběhly téměř dva roky, ale pro někte-
ré členy personálu je to jako včera. Olejomalba malíře
Ardois-Bonnota způsobila všem přítomným hluboký pocit
znepokojení, který nedokázali vysvětlit ani přítomní experti
na malířské umění. Pravdou ale zůstává, že mnoho lidí včet-
ně několika členů poroty, která posuzovala vystavená díla,
po shlédnutí obrazu vyděšeně uprchlo z místnosti.

Možná až příliš zbrkle, ale stále zdvořile se zeptáš, zda
by ses mohl na předmětný obraz podívat. Zavedou tě
do malé místnosti, která má snad jen metr čtvereční, a tam
visí na zdi... avšak překrytý ochranným plátnem! Kurátoři
Spring Salonu ti sdělí, že pohled na obraz je tak děsivý, že
se nikdo doposud neodvážil plátno sundat.

„Jak si jej tedy můžu prohlédnout?“ zeptáš se.

Kurátoři si vymění znepokojené pohledy. „Musel byste si
obraz koupit. Pak si s tou věcí můžete dělat, co vás napadne...
ale musí to být odsud velmi daleko, Monsieur Thurstone!“

Cena obrazu je vysoká, ale můžeš si jej dovolit koupit,
Jediné, co zbývá, je rozhodnout se: Jsi dostatečně odvážný,
abys na něj pohlédnul?
