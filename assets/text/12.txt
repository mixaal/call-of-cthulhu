12

„Jmenuji se Randolph Carter,“ řekne muž po chvíli.
V jeho vyzáblém obličeji se zračí únava a vyčerpání. Kout-
kem oka zachytíš něco zvláštního: kolem krku má tenký ře-
tízek a na něm pověšený stříbrný klíč, z jehož středu jako by
vycházelo světlo.

„Hodila by se mi společnost na cestu“ prohodí a ukáže
na loďku připravenou vyplout na průzračné moře. „Myslím,
že se do ní všichni pohodlně vejdeme.“

Má pravdu — hned poté, co do ní vkročíš, máš pocit, že
je okolo tebe dostatek místa pro všechny. Ačkoliv nemáš
žádné ponětí, kam se chce Carter vydat, cítíš úplně stejné
nutkání vyrazit za dobrodružstvím jako všichni ostatní. Vesla
vklouznou do vody, pomalou rychlostí vyplujete. Máš pocit,
jako by ses vznášel ve snu, jako by někde před tebou ležel
tvůj nedosažitelný osud. Záře Carterova stříbrného klíče při-
pomíná úsvit. V tichu a klidu pokračujete dál na moře. Země
a její pohoří se postupně ztrácejí v dálce, až zmizí za hori-
zontem zalitým měsíčním světlem. Všude kolem vás je jen
temný pokojný oceán.

Posádka neúnavně vesluje kupředu. A pak se ti v ústech
sama zformují slova: „Kam plujeme?“

Vlastní hlas ti zní tlumeně a cize, jako bys mluvil ze spaní.

„Plujeme najít neznámý Kadath,“ odpoví Carter. „Město
Prastarých.“

Loďka lehce klouže po vlnách a ty pokojně zavřeš oči
s úsměvem na rtech a vědomím, že právě začíná nové dob-
rodružství...

KONEC
