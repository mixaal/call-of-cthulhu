81

Pronesl jsi nahlas prokletou vyvolávací formuli! Ačkoliv
jsi to neučinil záměrně, byl jsi varován, že Necronomicon
žije svým vlastním životem a dokáže oklamat i ty nejmou-
dřejší z lidí. Kniha tě nějakým způsobem navedla ke kon-
krétním slovům a frázím, které jsi následně přečetl. Profesor
Armitage přiskočí, odstrčí tě od pultiku a s výkřikem čirého
šílenství knihu zavře. Avšak příliš pozdě — v místnosti se ná-
hle nepřirozeně ochladí, papíry na stole rozfouká silný vítr
a země se vám otřese pod nohama. Z polic kolem vás za-
čnou vypadávat knihy.

Armitage se zhroutí na podlahu. Z nosu mu teče pramí-
nek krve, upřeně tě pozoruje očima plnýma děsu. Za jeho
zády se u stropu objeví jakási nehmotná bytost bez konkrét-
ního tvaru; vnímáš ji spíš jako pulzující energii. Její přítom-
nost cítí i profesor.

Nešťastník si ještě pokusí zakrýt týl hlavy rukama. Ne-
viditelná bytost však zaútočí jen o zlomek sekundy později.
Krev stříká všude kolem, jak se profesor snaží bojovat proti
nehmotnému útočníkovi. Uslyšíš podivný syčivý zvuk, který
jako by vycházel z onoho stvoření.

Hrůza tě přikovala na místo. Pak ale uslyšíš profesorův
zoufalý výkřik:

„Utikejte! Utíkejte, dokud můžete!“
Otočíš se ke dveřím, ale těsně před mimi se zarazíš...
