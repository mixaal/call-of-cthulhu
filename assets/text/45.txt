45

Tvůj hlad po vědění a zájem o Wilcoxův příběh tě nutí
pokračovat v pátrání. Zároveň doufáš, že budeš schopen
odolávat déle než postarší profesor Angell.

Jakmile se ujistíš, že je Wilcox v pořádku, natáhneš se
pro papír ležící na jeho hrudi. Zkratka PO může znamenat
cokoliv, ale zbytek jsou zcela určitě souřadnice: 47 19' jižní
šířky, 126 43“ západní délky. Po krátkém hledání zjistíš, že
odkazují na místo někde v Pacifickém oceánu. To je ono —
PO! Podařilo se ti získat přesnou polohu podvodní hrobky
Prastarého boha, ztělesnění noční můry, kterou Wilcox na-
zývá R'lyeh!

Když Wilcox přijde k sobě, začneš s ním probírat mož-
nost vypravení námořní expedice do města z jeho snů. Nej-
prve se zdá být k celému návrhu skeptický, ale pak se ti jej
podaří přesvědčit a začnete spolu plánovat celý podnik.

„Možná to bude jediný způsob, jak dostat ten zatracený
ostrov z hlavy,“ řekne Wilcox. „Ale nejsem si jistý, jestli chci
na vlastní kůži zažít hrůzu, která se tam skrývá. “

Wilcoxova slova znějí temně a výhružně; nakonec si ale
řekneš, že jsou to jen předsudky a dál se jimi nezabýváš.
Není pochyb, že se v souvislosti s kultem Cthulhu děje něco
divného, ale nejpravděpodobnější vysvětlení bude, že se
bude jednat o pouhou obsesi mladého muže, nějaké rituály
pohanských kmenů nebo komunity šílenců žijící na onom
atolu uprostřed Pacifiku. Proto bys měl postupovat opatrně
a najmout zkušené a především ozbrojené nánmořníky. Ne-
můžeš se zbavit pocitu, že se blížíte k zásadní mu odhalení
— a to jen díky tvému antropologickému výzkumu!
