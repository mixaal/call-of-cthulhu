Uvod

V roce 1926 přišla obzvláště krutá zima. Zrovna ses
nacházel v knihovně ve své rezidenci v Bostonu ve stá-
tě Massachusetts a pročítal sis novinové články o poča-
sí slibující na dnešní noc silné sněžení. Z místa, kde jsi
stál, napůl ukrytý ve stínu mohutných regálů plných
knih, jsi pozoroval veliké sněhové vločky jemně dopadají-
cí na okenní tabulky.

Jmenuješ se Francis Wayland Thurston a pracuješ
na Brownově univerzitě v Providence ve státě Rhode
Island. Momentálně nemáš na práci nic jiného, než si
užívat vánočních prázdnin a blížícího se konce semestru.

Ze čtení tě náhle vytrhne zaklepání na dveře. Do knihou-
ny vejde hospodyně a předá ti právě doručený dopis.
Z něho se dozvíš tragickou zprávu — tvůj prastrýc George
Gammell Angell, uznávaný historik a antropolog, emerit-
ní profesor semitských jazyků na Brownově univerzitě, byl
nalezen mrtev. Zemřel ve věku devadesáti dvou let.

V dopise se dále píše o podivných okolnostech souvi-
sejících s jeho smrtí. Podle svědků zemřel ve chvíli, kdy
se vracel domů z Newportského přístavu. Tehdy se prý
z jakési boudy vynořil muž oblečený jako námořník a str-
čil do prastrýce tak silně, až spadl na zem. Podle lékařů
však jeho smrt nesouvisela se samotným pádem — údajně
šlo o zástavu srdce.

V obálce najdeš ještě druhý list papíru: oznámení
od právníka, který má na starosti řízení o pozůstalosti
a vykonání poslední vůle. Jako jediný dědic se máš na-
zítří dostavit do jeho kanceláře, kde spolu vše proberete.

Sbalíš si věci a připravíš se na cestu. Hned ráno na-
stoupíš do prvního vlaku do Providence...
