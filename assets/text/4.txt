4

Otočíš kormidlem až nadoraz a v záchvatu šílenství na-
směruješ loď přímo proti bytosti před tebou.

Plavidlo nabírá plynule na rychlosti. Netvor se jí blíží
vstříc, při samotném pohledu na něj tě opouští příčetnost.
A když tě zahalí jeho gigantický stín, pocítíš neodolatelnou
touhu skočit přes palubu. Nakonec se však z posledních sil
udržíš na místě.

Celý trup lodi se otřese, ozve se skřípání kovu a praskání
tříštícího se dřeva. Náraz tě vymrští do vzduchu, pak dopad-
neš na palubu a začneš se kutálet k přídi... přímo k chapad-
lovitému chřtánu nestvůry!

Při nárazu zaslechneš zvuk, jako kdybys prorazil měch
plný vody, a po prknech paluby se rozleje slizká, černoze-
lená tekutina, která páchne jako tisíc čerstvě otevřených
hrobů. Bytost na tebe upře mdlý pohled svých několika očí

— a pak se z jeho tlamy, skryté za svíjejícími se chapadly, ozve
zmučený řev, o němž víš, že ho budeš do konce života slyšet
ve snech.

Ztěžka se vydrápeš na nohy a klopýtáš vířící jedovatou
břečkou pryč. Ani si nevšimneš, že se netvor začal uzdra-
vovat. Vypadá to, jako kdyby jeho svalnatá postava ve své
gargantuovské majestátnosti zakrývala celý horizont.

Domníváš se, že náraz lodi způsobil mnohem větší škody,
než jsi původně předpokládal. Využiješ šanci k otočení a po-
kusíš se využít toho prokletého větru k tomu, aby ses dostal
daleko od mrtvolného města jménem R'lyeh...
