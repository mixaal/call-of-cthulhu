37

Vypluješ hledat R'lyeh po boku Otce Juáreze a jeho po-
chybného bratrstva theosofů. Musíte překonat mnoho úskalí
a nesnází, zejména kvůli nečekaným tropickým bouřím, kte-
ré vypukly v prvních dnech vaší cesty. San Juan Bautista je
mizerná lod, její konstrukce není zdaleka dílem profesionálů.
Začínáš si říkat, že tohle nebylo jedno z tvých nejlepších
rozhodnutí.

Po čtyřech dnech nebezpečné plavby zakryje horizont ne-
průhledný mlžný pás. Zůstanete uvězněni na hladině děsivě
klidného moře, které páchne po rozkládajících se rybách
a řasách. Při pohledu z paluby máš pocit, jako by jste se stali
součástí divadelní scény, ze které není úniku — a vaší lodi
byla přidělena role nehybného předmětu uprostřed bahni-
tého jezera.

Ani Chávez, tvrdohlavý námořník původem z Portorika,
který zastává funkci kapitána, není schopen bez sebemenšího
závanu větru zajistit, aby se loď dostala zpět na správný kurz.
Mezi posádkou narůstá nepokoj. A aby toho nebylo málo,
všechny magnetické přístroje, včetně kompasu, se bez jaké-
koliv zjevné příčiny porouchaly a každý ukazuje jiným směrem.
V mlze nejste schopni rozeznat žádné orientační body — a není
divu, občas máš problém vidět na vlastní ruce!

Když máte pocit, že konečně padla noc, objeví se na
obloze nazelenalá polární záře, jejíž výskyt považujete za
nevysvětlitelný. Ve zdejších končinách by přeci neměla být
viditelná.

V té chvíli tě vyhledá Otec Juárez.

„Nevíme, kudy dál, pane Thurstone... Mohl byste nám
pomoci?“
