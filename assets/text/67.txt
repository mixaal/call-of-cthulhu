67

„Před několika lety, když to všechno začalo,“ rozmluví se
Legrasse, „jsem potkal muže, který si říkal Johansen. Gustaf
Johansen. Byl to norský rybář, který se — víceméně náho-
dou — dostal na ten prokletý ostrov... R'lyeh. Já jsem tehdy
studoval ten takzvaný „kult Cthulhu'. Mějte na paměti, že
potom, co jsme provedli zátah v bažinách a do rukou se mi
dostala ta zvláštní soška, se tenhle případ stal takřka mou
posedlostí. No a pak jsem se dozvěděl o tom chlapovi Jo-
hansenovi, když jsem četl o příjezdu nákladní lodi Vigilant,
která za sebou táhla parní jachtu Alert. A víte co, pane
Thurstone? Věřím, že ten muž by vám mohl předat mnohem
zajímavější informace než ty, ke kterým se dostanete zde.
Už jsme zatočili se spoustou bratrstev různých kultů, kteří
se zabývali rituály voodoo — jižani, však víte — ale v New
Orleans se od té doby už nikdy neobjevily jakékoliv zmínky
o „kultu Cthulhu“.“

Zkoumavě se zadíváš na inspektora, což si téměř okamži-
tě vyloží jako pobídku k pokračování ve svém monologu:

„Věřte mi. Cestoval jsem do Osla a setkal se s Johan-
senem. Když jsem jej našel, právě sepisoval, co sám zažil.
Velice vám doporučuji, abyste jej vyhledal. A ujišťuji vás, že
to, co zažil on, vám pomůže vnést světlo i do tohoto případu.
Tady už vážně nenajdete nic zajímavho.“

S těmi slovy náhle vstane a podá ti ruku. Potřeseš jí, otočíš
se a jako ve snách vyklopýtáš z jeho kanceláře. V ruce však
držíš kousek papíru s adresou Johansena, který žije v Oslu.
