70

Kápě se sveze dozadu a odhalí jednu z nejodpudivějších
tváří, jakou jsi kdy viděl: je to znetvořená změť kůže, jenž
kdysi pravděpodobně byla napadena nějakou nekrotizující
degenerující chorobou. To vše korunují mokvající puchýře
a páchnoucí svrab. Kultistovy oči vypadají jako dvě mléčně
zakalené koule vrhající kolem sebe hladové pohledy absolut-
ního šílenství. Ale nejhorší ze všeho jsou ústa — stoupenec
ohrne rty a odhalí dvě řady špičatých zubů v maniakálním
úsměvu. V tlumeném světle ohně si všimneš, že mu mezi
nimi ulpívají cáry něčeho, co vypadá jako syrové maso — nej-
spíše pozůstatky z poslední odporné hostiny.

Než kdokoliv stihne zareagovat, otočí se i další kultisti
a sundají si kápě. Před vámi se objeví řada znetvořených
tváří s bělostně šedýma očima a ústy plnými ostrých špičáků.
Tví společníci se otočí a snaží se uprchnout pryč, ale postavy
v kápích vás mezitím stihly obklíčit. Není kudy uniknout!

Než se ti do těla zakousnou ostré zuby, stihneš si uvědomit
absurdní skutečnost: Vy jste jen čtyři a tady v katakombách
jich jsou stovky. Jak můžou doufat, že je nasytíte všechny?

KONEC
