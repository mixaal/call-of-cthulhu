99

Vrátíš se zpět do své útulné knihovny v Bostonu. Podnikl
jsi dlouhou cestu do Osla a zpět,z níž sis ovšem nepřivezl
nic jiného než pomačkaný rukopis, který kdysi patřil nor-
skému námořníkovi Gustafu Johansenovi. Podle informací
od inspektora Legrasse se Johansen před dvěma lety — tedy
v době, kdy profesor Angell započal své pátrání — dostal
na tajemný ostrov R'lyeh.

Rukopis jako by v sobě měl něco temného a zlověstného.
Náhle jsi na pochybách, zda bys jej měl číst... Jak Johansen,
tak profesor Angell zemřeli za podivných okolností. Když se
nad tím zamyslíš, dojdeš k závěru, že kdokoliv, kdo nasbíral
příliš mnoho informací o Cthulhu a jeho kultu, stal se pro
jeho uctívače hrozbou.

Jsi ochoten následovat stopy svého prastrýce? Vyslyšíš
volání tohoto „Cthulhu“, které se ale může ukázat jen jako
cesta k rychlému a nešťastnému konci? Nebo jsou to všech-
no jen pověry?
