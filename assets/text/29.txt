29

Vstoupíš do chodby zalité nezemsky zeleným světlem.
zaklínání, které jako by vycházelo z jejích samotných stěn.
Nerozumíš sice ani slovu, jsi však přesvědčen, že tě tahle ka-
cířská litanie dovede k dalším lidem. Chodba tě však přivede
k řece plné bahna. Její líně tekoucí proud stéká do děsivé
propasti nezměrné hloubky.

Před sebou uvidíš vysoký sloup zeleného ohně a kolem
něj skupinu lidí zahalených v pláštích s kápěmi. Vypadá to,
že oheň je součástí nějakého rituálu.

„Obřad zimního slunovratu,“ pronese Otec Juárez šeptem,
v němž zaznívá jasný podtón paniky. „Je starší než lidstvo
samo a jak se zdá, tak jej i přežije...“

„Měli bychom se vrátit,“ pronese Salcedo. „Ti v těch ká-
pích vypadají nebezpečně!“

„To ne!“ prohlásí Chávez tiše. „Možná nás dovedou k vý-
chodu...“

Tví společníci si vymění pochybovačné pohledy. „A co si
myslíte vy, pane Thurstone?“ zeptá se Otec Juárez. Zdá se,
že jako vždy musíš rozhodnout za ostatní...
