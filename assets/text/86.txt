86

Najít inspektora Legrasse je celkem snadné.

V jeho kanceláři vládne přítmí, které má chránit před pa-
nujícím vedrem, a je zde silně cítit tabák.

Inspektor John Raymond Legrasse je čestný a serióz-
ní muž. Když mu vylíčíš své obavy týkající se smrti tvého
prastrýce a vysvětlíš, co tě dovedlo do jeho kanceláře, vyjá-
dří ti svou soustrast a pochopení. Necháš inspektora projít
všechny věci, které ti profesor Angell zanechal. V jeho tváři
se objeví rozrušení.

„Zatraceně! Už zase?!“ vykřikne.
„Promiňte?“ zeptáš se užasle. „Copak my jsme se už vi-
děli?“

Inspektor jen něco zabručí a klesne zpět do svého křesla.

„Omlouvám se, musel jsem si vás s někým splést,“ utrousí,
i když si tě stále zkoumavě prohlíží. „Rád bych vám pověděl
jeden příběh.“

Jeho chování je podivné, ale hluboký hlas, vycházející
z oblaku tabákového kouře všude kolem, tě fascinuje. Poho-
dlně se usadíš a čekáš, co ti chce inspektor vyprávět.
