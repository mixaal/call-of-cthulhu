21

Loď po několikadenní nesnesitelné plavbě zakotví v New
Yorku. Podařilo se ti odolat pokušení hodit Snovou krajinu
přes palubu, i když ti její samotná existence přijde jako rou-
hání. Máš pocit, jako by ses procházel po tenkém ledě, který
může kdykoliv prasknout a uvrhnout tě do hlubiny šílenství.
S obrazem, pečlivě zabaleným do kusu plátna, docestuješ
zdárně až do Providence.

Ani známé prostředí domova tě však nedokáže uklidnit.
Odložíš obraz na stojan. Stále máš pocit, jako by tě k sobě
lákal, přitahoval tě blíž a blíž. Nyní to opět vypadá, že po
jeho povrchu, pod látkou, klouzají nějaké roztodivné tvary!
V záchvatu šílenství přiskočíš ke stojanu a strhneš plátno.
Ardois-Bonnotovo dílo zachycuje psychedelický výjev: Malý
zelený atol ležící na dně podmořské propasti nezměrné
hloubky — malý ostrov, který je zcela zastavěn monumen-
tálními minarety, obelisky a pyramidami pokrytými zeleným
slizem. Při pohledu na starobylou metropoli pod hladinou
oceánu ti po zádech přejde mráz.

V příštím okamžiku se však celý obraz promění ve scénu
čirého šílenství. Vypadá to, jako by v hlubinách města začaly
vířit barvy, přelévat se a spojovat do nového objektu — ob-
rovské bytosti s chapadly chobotnice pokrývající tvář a křídly
na zádech. Obraz obživl!

Olbřímí bytost se pohybuje kupředu. Celým svým zjevem
se vymyká zdravému rozumu. Země se ti zachvěje pod no-
hama, z úst se ti vydere pronikavý výkřik a upadneš na pod-
lahu. V záchvatu šílenství si drásáš obličej. Když ti zrak zastře
rudý závoj, ztratíš vědomí...
