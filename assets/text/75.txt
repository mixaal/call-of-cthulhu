75

Pokusíš se naléhat na zdravý rozum, ale u těchto šílených
mystiků je to jako házet perly sviním. I když se jim poku-
síš vysvětlit, že nejsou připraveni na to, aby otevřeli dveře
do krypty, rozhodnou se pokračovat — ať už s tebou, nebo
bez tebe. Jako poslední člen vaší skupiny, kterému ještě zby
la trocha zdravého rozumu, se rozhodneš, že doupě Cthulhu
je pro tebe přece jen příliš veliké sousto, a proto nebudeš
následovat stopy těch pomatenců. Když se vydáš na cestu,
nevěnují ti pozornost. Kráčíš dolů... nebo snad horizontál-
ně? Nebo diagonálně? Po nějaké době — nejsi s to určit, jak
dlouhé — se před tebou konečně objeví blátivé pobřeží, kde
jste zakotvili. Podivné úhly kamenných úbočí, které popírají
všechny zákony geometrie, tě však zmatou natolik, že se
po nějakou dobu ubíráš zpět ke dveřím namísto pryč od nich.

Rozběhneš se, ale uklouzneš. Zaječíš zoufalstvím...
a ve chvíli, kdy už si začínáš myslet, že budeš na věky věků
uvězněn v pavučině šílenství jménem R'lyeh, se ti země ro-
zestoupí pod nohama!

Padáš několik stop a dopadneš do mazlavé břečky, snad
jen čtyři kroky od přídě lodi. Překonáš údiv nad příznivým
obratem osudu a rychle vyběhneš na palubu. Odtamtud
dobře vidíš skupinu theosofů, kteří se snaží otevřít obrovské
kamenné dveře, aby mohli narušit spánek prastaré bytosti
dlící uvnitř chrámu.

Nyní se cítíš v bezpečí. Ale pak, jako by se ti osud vysmí-
val, ucítíš, jak se ti země zachvěje pod nohama... a pocit
bezpečí je rázem ten tam.
