51

Rozhodneš se zaměřit na zprávu inspektora Legrasse, kte-
rá vypadá, že by mohla obsahovat důležité informace. Mimo
jiné popisuje, jak se dostal ke kamenné modle znázorňující
stejnou bytost jako basreliéf, který jsi našel v bedně s pozů-
stalostí po tvém prastrýci. Zdá se, že se k sošce dostal během
zásahu proti rituálu voodoo odehrávajícímu se v bažinách
obklopujících New Orleans v listopadu 1907. Ve své zprávě
také zmiňuje události, které se staly na každoročním setkání
Americké archeologické společnosti v St. Louis v roce 1908.
Legrasse tam přinesl zmíněnou kamennou modlu a ukázal ji
překvapeným vědcům. Pouze jeden z nich, profesor William
Channing Webb, se k ní vyjádřil a prohlásil, že by se mohlo
jednat o dílo nějakého pozoruhodného kmene nebo primi-
livního kultu zdegenerovaných Eskymáků z Grónska.

Pročteš si zprávu až do konce a následně zjistíš hned ně-
kolik zajímavých věcí. Za prvé Inspektor Legrasse stále žije
a pracuje v New Orleans. A za druhé v Anglii se syn pro-
fesora Webba pokouší následovat otcovy stopy a dokončit
jeho výzkum. Můžeš se tedy setkat s oběma muži, kteří jsou
spojeni s pátráním tvého prastrýce. Ale koho z nich navští-
víš jako první?
