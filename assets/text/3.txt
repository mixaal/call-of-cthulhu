3

Když jsi četl o skupině theosofů, oděných do bílých úborů,
v mysli se ti vybavil obrázek společenství lidí nepříliš silných
ve víře, rozhodně však mírných a ctnostných... tak jako
Otec Juárez. Když tě však dovede na místo setkání bratrstva
— což není nic jiného než dlouhá chodba nacpaná loděmi
a kánoemi s poničenými trupy — narazíš na zcela jiné lidi:
tvrdé, větrem ošlehané mořské vlky, svalnaté chlápky, hrubi-
ány a jim podobné typy. Je to různorodá skupina etnik a ras,
v níž najdeš Američany, Mexičany, Portorikánce a několik
lidí z Panamy.

Všichni mají na sobě bílé róby dlouhé po kotníky. Jak
procházíš kolem, zvednou k tobě své vousaté obličeje, ně-
kteří cosi zamumlají a pak se znovu vrátí k činnosti, které se
věnovali předtím — pečlivým opravám lodního vybavení, co
vypadá, jako by je zachránili z nějakého vraku.

„Jak vidíš, zanedlouho budeme připraveni na expedici.“

„Jakou expedici?“ zeptáš se. „Myslíte plavbu?“

„Přesně tak,“ odvětí Juárez a na chvíli se dramaticky od-
mlčí.

„V posledních dvou týdnech mělo mnoho z těchto mužů
příznaky... telepatie. Od té doby zaznamenávám všechny
výjevy a znamení, které jim byly seslány. Věřím, že Jeho
příchod je blízko. A jsem si jist, že tentokrát už budeme ve
správný čas na správném místě. V následujících dvou dnech
se nalodíme na loď San Juan Bautista a vydáme se do Paci-
fiku. Předpokládám, že se k naší expedici přidáte...“

„A co přesně budeme hledat?“

„R'lyeh, můj drahý příteli. Nic jiného než mytický R'lyeh...“
