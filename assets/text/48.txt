48

Celý ostrov je jako jeden hřbitov myriády ryb, jejichž těla
pokrývají úpatí soutěsky, kterou se plahočíte. Když ujdete
necelou míli, povšimneš si v dáli strmého kopce. Na jeho
vrcholku se nachází objekt vydávající ony zelené záblesky.

Zdá se, že je to pomník, nebo spíše monolit — pohanská
modla, kterou na vrcholu kopce vztyčili příslušníci nějakého
kmene staršího než Piltdownský muž.

Vyšplháte po příkrém svahu a po několikahodinovém
úsilí stojíte před monolitem. Ten měří více než osm stop
a zobrazuje strašlivou bytost — humanoidního křížence ryby
a draka s žabími pysky, šupinatou kůží, pařáty s plovacími
blánami a vypoulenýma očima. Z celé modly odkapává na-
zelenalý sliz — to jen posílí tvé podezření, že tento atol byl
celé věky potopený v hlubinách oceánu.

Pečlivě si pohlížíš ten prapodivný monument a jsi zcela
uchvácen jeho velkolepostí. Náhle tě vyruší jakýsi zpěv. Sto-
jíš na nejvyšším bodě ostrova a odtud si všimneš, že za ka-
menným idolem vede strmé schodiště dolů ke kyklopskému
chrámu nemožné architektury a escherovských tvarů.

Když se k němu vydáte, tisíce rozkládajících se ryb kolem
vás obživnou a začnou sebou mrskat. Kombinace bezbožně
znějícího chóru vycházejícího z chrámu a pleskání rybích těl
dopadajících na kámen si na vaší příčetnosti začne vybírat
krutou daň...
