65

Odhrneš popruh poutající Necronomicon a nedbajíce
profesorova varování, jej otevřeš. Okamžitě tě pohltí temná,
zlovolná magie ukrytá v jeho pergamenovitých stránkách.
Text je téměř souvislý, s pramalým důrazem na mezery mezi
slovy. Obsahuje také spoustu pomatených poznámek a od-
pudivé obscénní kresby uhlem, které už jen svou existencí
útočí na chabou bariéru tvé příčetnosti.

Profesor Armitage se zdržuje poblíž, je však připraven
zakročit při sebemenším náznaku tvé slabosti. Ta kniha tě
omámila natolik, že si vůbec nepřipouštíš nebezpečí, které
skýtá. To, co leží před tebou, je kopie originálního Necro-
nomiconu přeložená do latiny Olausem Wormiusem v roce
1228. Využiješ svých jazykových znalostí a začneš intuitivně
překládat některé věty, které se přímo vztahují k nekroman-
cii a kultu mrtvých.

Když už jsi téměř u konce, narazíš na větu, která se ti
okamžitě vryje do paměti. Aniž by sis to uvědomoval, tak se
v tobě probudí nutkání říct ji nahlas:

„Tibi, magnum Innominandu m, signa stellarum nigra-
rum et bufaniformis. Ph'nglui mglw'nafh Cthulhu gh'la
gath'a'no toa pthm a fhtagn!“

„NEEEEEEEE! Co jsi to učinil, ty blázne!?“

Agonický výkřik profesora Armitage tě vytrhne z pob-
louznění.
