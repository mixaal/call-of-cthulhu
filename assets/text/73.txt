73

Několik námořníků bezmocně spadne do otevřených dve-
ří a zmizí v nekonečné hlubině a temnotě za nimi. Když
jejich výkřiky plné děsu utichnou, všimneš si, že se z tem-
noty zvedá jakási neforemná masa, jež zanedlouho přijme
podobu bytosti vládnoucí celému R'lyehu. Velký Cthulhu se
probouzí ze svého spánku, aby se chopil vlády nad světem,
který byl a bude vždy jen jeho!

Zápach, který z tohoto otvoru vychází, je tak intenzivní,
jako by se tisíce morových hrobů otevřely najednou.

Stvoření před tebou vydá hrůzyplný řev a již zcela nabude
svou fyzickou podobu — olbřímí hora svalů a masa s více než
šest mil dlouhými chapadly. Prastarý mávne křídly na svých
zádech a silný proud vzduchu, který tím vytvoří, srazí k zemi
desítky omámených mystiků.

Když jen koutkem oka pohlédneš na nestvůru před sebou,
tvá příčetnost se začne rozpadat na kusy. V hrůze pozoruješ,
jak se mnozí z mystiků zcela dobrovolně vrhne do hlubiny,
z níž bytost před několika málo okamžiky povstala. Co mají
asi v plánu?

V mozku ti víří tisíce myšlenek, jak se snažíš najít odpo-
věď — když tu náhle ucítíš na svém rameni něčí ruku. Je to
Otec Juárez...
