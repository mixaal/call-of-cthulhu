55

Musíš se zachránit! I když lituješ, že musíš ponechat pro-
fesora Armitage svému osudu, uvědomíš si, že to byl přece
on, kdo ti nařídil odejít bez něj.

„POMOC! PRO LÁSKU BOŽÍ!“

Vydáš se tedy ke dveřím a snažíš se z hlavy vytěsnit jeho
zoufalý křik. Na poslední chvíli se však zarazíš. Otočíš se,
zády se opřeš o dveře a zadíváš se na nerovný souboj ode-
hrávající se kousek od pultíku. A pak uvidíš něco, při čem ti
strachem ztuhne krev v žilách...

Bestie vysává profesorovu krev pomocí chapadel vyrůs-
tajících jí přímo z... obličeje? Drží jej neviditelnými pařáty
a saje až do chvíle, kdy jeho tělo ztratí svou formu a zkroutí
se jako vlhký hadr. Profesorovy výkřiky se pomalu vytrácí
stejně jako jeho život.

Díky tomu, že bytost z profesora vysála životní sílu, stal
se její vlastní tvar zřetelnější — i když zatím vidíš jen narudlou
siluetu. Postupně však získává konkrétnější podobu: je to
okřídlená bytost, která jako by neměla pevný tvar — místo
něj vidíš pouhou změť krvavě rudých výrůstků a chapadel.

Když už v těle profesora Armitage nezbývá ani kapka
krve, uchopí ta věc profesorovo tělo svými chapadly a roz-
trhá jej na kusy. Po místnosti se rozletí vysušené orgány,
svraštělé maso a rozdrcené kosti.

Zanedlouho dorazí policie. Ačkoliv jim s výkřiky hrůzy po-
píšeš, jaká bestie profesora zabila, nenajdou po ní ani stopy.
Jediné, co v místnosti zůstalo, jsou jednotlivé kusy těla profe-
sora Armitage a blábolící šílenec, který tvrdí, že jeho přítele
roztrhal a vysál upír z hvězd.
