40

Usoudíš, že bude bezpečnější prozkoumat chodbu s fialovou
září, která ti instinktivně přijde bezpečnější. Vydáte se
tedy doleva a po chvíli dorazíte na pobřeží zalité měsíčním
světlem. Nacházíte se v otevřeném prostoru — a soudě pod-
le hvězdami posetého nebe jste katakomby nechali daleko
za sebou. Je zvláštní, že ačkoliv okolní krajina působí nere-
álně, skoro jako ze snu, při pohledu na oblohu cítíš pouze
lehkost a klid. Uprostřed fialového nebe stojí dokonale kula-
tý alabastrový měsíc. A pod tou vší nádherou lze spatřit pláž
pokrytou bílým pískem a oblázky.

Jdete po stezce mezi teplými dunami, která vede k pobře-
ží, omývanému klidnou mořskou vodou a téměř pokojným
přílivem. Zaostříš pohled na bod v dálce, ležící nedaleko ja-
kéhosi útesu. Vypadá to jako člověk, který se snaží nased-
nout na malou loďku. V jeho činech není byť jen jeden jediný
náznak spěchu. Je sám, ale nevypadá, že by byl vyděšený
nebo jej něco trápilo. Vyměníš si pohledy s ostatními členy
skupiny — a pak, zničehonic, vás zalije vlna klidu, který ne-
dokážete vysvětlit.

Sama přítomnost onoho muže je zvláštní. Jako by tě
k němu něco přitahovalo, chtěl bys za ním zajít a seznámit
se — ale po zkušenostech z cesty víš, že je obtížné důvěřovat
někomu cizímu. Možná by ale bylo dobré za ním zajít dřív,
než vypluje... Nebo jej raději necháš odplout a vybereš si
nějakou loď, která se nachází na břehu?
