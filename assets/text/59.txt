59

Nedaleko ztroskotané lodi najdeš na pobřeží několik zne-
tvořených lidských těl. Když se přiblížíš ke zbytkům žebroví
trupu, objeví se před tebou scéna jako z Dantova Pekla: Ne-
dokážeš říct, kolik lidí při tom masakru přišlo o život nebo
kdo je za jejich smrt zodpovědný — jediné, co vidíš, jsou těla
s utrhanými končetinami nebo vyhřezlými orgány. A co je
nejděsivější — i přes horké podnebí Pacifického oceánu se
žádné z těl dosud nezačalo rozkládat. To znamená, že se
tato tragédie odehrála teprve nedávno. A pak si všimneš
dalších těl, která jako by vytvářela spojnici mezi lodí a vnit-
rozemím ostrova — nebo přesněji, neskutečnou a pokrouce-
nou architekturou obrovské nekropole jménem R'lyeh. Při
tom pohledu ti krev ztuhne v žilách. Copak ses po všech
útrapách, které jsi zažil na cestě, dostal do pekla? Má vůbec
smysl, abys zůstával na tomto ostrově mrtvých?

„Možná bychom se mohli jít podívat, co je tam nahoře?“
ozve se Wilcox, ale jeho slova znějí chabě a nepřesvědčivě.
„Nebo bychom odsud měli co nejrychleji zrmizet...“

Z toho, co jsi dosud spatřil, se ti zvedá žaludek. Ohlédneš
se a v dálce spatříš Neptune — loď, která vás dostala až sem,
na jejíž palubě jsi prokázal svou odvahu.

Před tebou leží klíč k tajemství tak lákavému, a přece tak
nebezpečnému... teď by nejspíše nebylo správné vycouvat.
Nebo snad přece...?
