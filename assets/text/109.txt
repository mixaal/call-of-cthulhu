109

Cestu vedoucí zpět ti znemožňují znetvořené bytosti, hyb-
ridy lidí a ryb, žab, plazů a obojivelníků. Všichni připomínají
božstvo, které povstává z oltáře uprostřed místnosti, pouze
s tím rozdílem, že jsou zhruba stejně vysocí jako ty. Vaše
skupina nyní čelí mnohonásobné přesile. Netušíš, kde se
tady vzali — je to, jako se vynořili ze samotných stěn chrámu,
či z jeho zatuchlých slizkých katakomb!

Jsou jich snad stovky. Všichni nesrozumitelně mumlají,
ale jejich slova se pojí do jediného chóru: „lá, Iů Dagon
-Cthulhu!“

Kladeš si otázku, jak jste je jen mohli všechny přehlédnout,
ale pak si všimneš, že jejich nazelenalá šupinatá kůže dobře
splývá s okolními stěnami a poskytuje jim ideální kamufláž.

Dagon, rybí božstvo stojící na oltáři, naposledy zakráká

- a ty víš, co bude následovat: Je čas obětování. A tito zdefor-
movaní členové neznámé rasy si již vybrali své oběti: VÁS!

Horda hybridních bestií vás záhy pohltí. Zmítají s vámi za
pomoci úderů svých rukou opatřených plovacími blánami
a oči jim přitom extaticky kmitají v důlcích. Když už krvá-
cíte z tisíce škrábanců a kousnutí, srazí vás na kolena před
bytostí známou jako Dagon. Poslední věc, kterou na tomto
světě spatříš, je jeho obrovská zubatá tlama, která se otevírá
tak rychle, že absolutně neodpovídá jeho liknavému vystu-
pování.

KONEC
