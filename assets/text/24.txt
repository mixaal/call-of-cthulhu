24

Všem je jasné, že na tuhle loď by se nalodil pouze šílenec.
Máš pocit, že její posádka představuje mnohem větší nebez-
pečí než okolní neznámé vody.

Dáš lodi znamení — necháš vesla v horizontální poloze,
což podle starých námořnických zvyklostí znamená, že ses
rozhodl nevstoupit na palubu jejich lodi. Ta se otočí a zane-
dlouho zmizí za obzorem.

Plujete na vlnách značně dlouhou dobu, která se zdá být
věčností. Mučí tě žízeň a hlad. Je to zvláštní, v této části
oceánu nefouká vítr, dokonce tu nikdy neprší. Pokud neve-
slujete, téměř se nehnete z místa. Nakonec jen vrháte po-
dezřívavé pohledy jeden na druhého. Přestáváte se vnímat
jako lidé. Jste jen kostry obalené svraštělou kůží a seschlým
masem. Masem, které by mohlo ukojit váš hlad! Žízeň už
je nesnesitelná. Jako první to nevydrží Salcedo a začne pít
mořskou vodu. Samozřejmě to jeho stav ještě zhorší, takže
mu už není pomoci. Několik dalších dnů pak zvrací a zmítá
se v křečích, až konečně vydechne naposledy. Chávezovi,
Otci Juárezovi i tobě je jasné, jak s tělem naložit...

Po dvou dalších dnech zemře kněz — je možné, že ne zce-
la bez pomoci. Spolu s Chávezem se nakrmíte jeho masem
a vypijete jeho krev. Tyto hrůzné činy už nemají sebemenší
vliv na vaši mysl, hlouběji a hlouběji upadající do šílenství.

Vzdali jste se vší naděje, nemáte už ani sílu veslovat. Ce-
lou dobu na sebe vrháte ostražité pohledy, vědomi si toho,
že ten, kdo první podlehne slabosti, nakonec poslouží dru-
hému za potravu. A toho, kdo přežije, nakonec čeká ještě
děsivější osud: Bude nucen pojídat kusy svého vlastního těla!

KONEC
