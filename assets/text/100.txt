100

„Co má tohle všechno znamenat?“ zeptáš se s údivem.

„To je Velký Cthulhu, pane Thurstone!“ vyhrkne Wilcox
s podtónem strachu v hlase. „Všechny tyto sochy jsem vy-
tvořil ve snech, stejně jako basreliéf pro profesora Angella.“

„Ale všechny vypadají, jako byste je stvořil nedávno,“ opá-
číš a s odporem si prohlížíš ještě vlhké skulptury.

„Je to tak. Všechny jsem je stvořil v minulých dvou týd-
nech.“ Nervózně se natáhne pro jednu modlu a téměř ti ji
vrazí do obličeje. „Ano, pane Thurstone... To znamená, že
On opět přichází...“

Po zádech ti přejde mráz. Není pochyb, že Wilcox je ší-
lený, ale napadne tě, že jeho sny a noční můry mohou mít
zajímavý původ.

Když si prohlédneš hieroglyfy nakreslené uhlem na stěnách
pokoje, zeptáš se: „Co je tohle za písmo? Co to znamená?“

„Jsou to texty ze zakázané knihy,“ odvětí. „Z obávaného
Necronomiconu.“

Jen při vyslovení onoho prokletého jména ti ztuhne krev
v žilách.

„Viděl jsem ji ve svých snech a některé části jsem přepsal...
v původním jazyce“

O kousek se přiblížíš ke zdi. Slyšel jsi, že na Miskatonické
univerzitě v Arkhamu je uložena jedna kopie Necronomico
nu. Hlavou ti bleskne myšlenka, že tato kniha snad může
poskytnout odpovědi, které hledáš. Určitě by také bylo za-
jímavé zjistit, co vše se honí Wilcoxovou šílenou myslí. Ale
asi by bylo lepší toto zkoumání provést někde jinde - snad
přímo ve tvém domě...
