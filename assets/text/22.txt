22

Je ti jasné, že s obrazem není něco v pořádku. Bezesporu
přivedl svého autora k šílenství — stejně jako všechny ostatní,
kdo měli tu smůlu, že byli na Spring Salonu před dvěma
lety. Pokud se ho nezbavíš, je docela jisté, že i tebe potká
stejný osud. Zvedneš obraz a přitom si dáš bedlivý pozor,
aby zůstal zabalený. Přejdeš na pravobok lodi a zadíváš se
na nebe. Je klidná noc, v temné hladině Atlantiku se zrcadlí
hvězdy. Bez váhání hodíš výtvor do moře. Zalije tě vlna úle-
vy — tuto noc budeš moci konečně klidně spát. Přísahal bys
ale, že ve chvíli, kdy obraz dopadl na vodní hladinu, jako by
se k němu natáhla nějaká neznámá temná síla a stáhla jej
někam do nezměrné hlubiny. Jak jinak bys vysvětlil to, že
se dřevěný rám okamžitě potopil, namísto toho, aby zůstal
plavat na hladině?

Zmocní se tě strach, ale zároveň jsi přesvědčen, že jsi
udělal správnou věc. Zamíříš do kabiny a poprvé za mnoho
dní usneš jako nemluvně.
