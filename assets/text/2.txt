2

Ani ve svých nejdivočejších snech sis nedokázal představit
natolik pomatený příběh jako je ten, který sis přivezl z Nor-
ska. Johansenovy zápisky jsou prodchnuty téměř hmatatel-
nou aurou děsu. Popis hrůz, jichž byl svědkem na ostrově
R'lyehu (jehož jméno je obtížné vyslovit, ovšem ještě obtíž-
nější je uvěřit v jeho existenci), tě přivede až za hranice ší-
lenství. Dočteš prokletý rukopis až do konce a s hysterickým
smíchem jej roztrháš na kusy; víš však, že už je pozdě.

Tvůj život se náhle změní v nekončící noční můru. Neu-
stále se ti v hlavě objevují sny o podivné bytosti, jež unikla
ze zapečetěné hrobky na R'lyehu. Nikdy předtím jsi ji nevi-
děl, nikdy jsi ono místo nenavštívil — ale i přesto, vždy když
zavřeš oči, slyšíš její hlas, šeptající tajemství a hrozby přímo
do tvé zmučené mysli.

Tvé šílené výkřiky vyburcují sousedy k akci: Uprostřed
jedné noci ti vpadnou do bytu. Najdou jen špinavou, šílenou
a třesoucí se skořápku něčeho, co kdysi bývalo mužem, ne-
ustále mumlající nesrozumitelné útržky vět o bytosti z hvězd
a neznámých podvodních měst.

Nikdo z nich si nedokáže vysvětlit, co je příčinou tvého
stavu. Zaujme je však primitivní oltář s basreliéfem, u nějž se
nachází několik zapálených svíček a několik mršin drobných
zvířat nabídnutých jako oběti zvrácenému božstvu. Všude
kolem jsou na stěnách přilepeny výstřižky z novin. Na pod-
laze se válí útržky rukopisu a několik z nich máš dokonce
ještě v ústech!
