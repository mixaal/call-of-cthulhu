87

Noc je krušná, avšak ne kvůli počasí - zdi hostince byly
postaveny tak, aby odolaly nízkým teplotám panujícím
v Grónsku. To, co ti nedá spát, je neustálé opakování po-
hanských modliteb, které celou noc slyšíš odříkávat profeso-
ra Webba. Když se tvé oči přizpůsobí okolní tmě, všimneš si,
že klečí u postele — a přísahal bys, že před ním na matraci
stojí ona kamenná modla. Zavřeš oči a namlouváš si, že je to
jen zlý sen. Když je znovu otevřeš, je ti zcela jasné, že Webb
propadl šílenství. Z nějakého důvodu si tuto skutečnost stále
odmítáš připustit, ačkoli důkazy se zdají být nezvratné.

Před šestou hodinou ranní tě profesor Webb vyzve, aby
ses připravil na cestu — zanedlouho tu budou psí spřežení,
která vás mají přepravit do vnitrozemí ostrova. Jeho oči po-
strádají příčetnost. Co kdyby ses vymluvil, že jsi nemocný,
nechal jej šílenství napospas a vrátil se do civilizace? Nebo
by byla hloupost vycouvat tak blízko od cíle?
