76

Máte v úmyslu vystoupit na poloostrově Nuussuag na po-
břeží Grónska, kde se podle posledních zápisků profesora
Webba st. nachází vesnice zdegenerovaného kmene Esky-
máků. Podle souřadnic to není daleko od slavného Severo-
západního průsmyku, kde se v roce 1847 odehrála tragédie
Franklinovy expedice. Námořníci ovládají svou loď s největší
opatrností, aby se vyhnuli ledovcům, které se tu a tam ob-
jevují ve vodě.

Po dlouhé plavbě nakonec zakotvíte u Nuussuaau. Profe-
sor Webb je viditelně rozrušený a neustále s sebou nosí onu
kamennou sošku. Zdá se, jako by si k ní po cestě vypěstoval
až náboženský vztah, který ti však přijde poněkud znepoko-
jivý. I přesto se k němu snažíš chovat mile.

Po vylodění a setkání s místními obyvateli zjistíš, že jsou
podezřívaví, podivně nešťastní a zamlklí. Domníváš se, že by
to mohlo být způsobeno počasím a těžkostmi, které přináší
život na tak izolovaném místě.

Pronajmete si pokoj v hostinci nedaleko přístaviště
a k večeři dostanete obrovskou spoustu ryb — více, než byste
vůbec očekávali.

Za úsvitu zítřejšího dne máte pokračovat v cestě do vni-
trozemí, kde by se měli nacházet poslední uctívači vzývající
Cthulhu.
