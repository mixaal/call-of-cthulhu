92

Přidáš se k expedici profesora Webba.

Nejprve se vydáš do Liverpoolu, kde dáš do pořádku své
záležitosti, a pak jen čekáš na pokyn k odjezdu. Když se pak
nalodíš na malou brigantinu, která vás má dopravit k cíli,
udiví tě, že vyplouváte s prakticky minimální posádkou. Slo-
žíš si zavazadla do kajuty na zádi lodi a zajdeš za profesorem
Webbem, který ti prý chce ukázat něco zvláštního. Ze své-
ho kufru vyloví kamennou sošku měřící asi devět palců. Její
zpracování je precizní — zobrazuje nezemskou bytost s cha-
padly místo tváře, obrovskými pařáty a křídly na zádech.

„Toto je Cthulhu. Už jste se s ním setkal — je vyobrazen
i na basreliéfu, který vlastníte. Jistý inspektor Legrasse
z Louisiany nabídl tuto modlu mému otci v roce 1908.“

Je tak šeredná, pomyslíš si, když si sošku prohlédneš
zblízka. Jako by svým zjevem odporovala zdravému rozumu.
Náhle se hluboko v tvé hlavě rozezní šepot, který tě zcela
znepokojí.

„Inspektor Legrasse se k této modle dostal poté, co při
zátahu v bažinách rozprášili kult uctívačů voodoo. Věřil, že
pokud ji má někdo vlastnit, bude to můj otec. A jsem pře-
svědčen, že se jí rád vzdal.“

To, jak se chová, kdykoliv se k sošce přiblížíš blíž nebo se
jí dokonce pokusíš dotknout, poukazuje na to, že není při
smyslech. Šílenství se zračí i v jeho planoucích očích.

„A vězte toto, pane Thurstone: Tahle překrásná modla
nám v Grónsku zajistí bezpečný průchod.“

O necelou půl hodinu později loď vypluje z Liverpoolské
ho přístavu a vydá se na cestu do Grónska.
