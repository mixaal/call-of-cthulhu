72

Díky svým kontaktům na bostonském černém trhu se ti
podaří dojednat pronájem lodi Neptune, kterou její posádka
využívá k nejrůznější ilegální činnosti. Nejspíše to není jedno
z nejlepších rozhodnutí, které jsi udělal, ale na druhou stranu,
na vypravení oficiální expedice nemáš sám dostatek peněz
—  ani ti je neposkytne žádná z veřejných institucí, vzhledem
k tomu, jak slabé indicie máš k dispozici. Posádku lodi tvoří
houževnatí a bezohlední muži — většina z nich jsou původem
Irové, nebo ještě hůř: Španělé! Když se s nimi poprvé setkáš
v jedné z přístavních hospod, všimneš si, že se za všech okol-
ností chovají s přehnaným sebevědomím (způsobeným tím,
že jsou téměř pořád opilí) a pro ránu nejdou daleko. Tihle
námořníci ti cestu rozhodně nezpříjemní. Na druhou stra-
nu, jejich síla a hrubost ti může na cestě k odhalení R'lyehu
dobře posloužit. Samotný ostrov může být obýván nepřátel-
skými bytostmi — a v takovém případě budeš rád, že budou
poblíž, aby tě ochránili.

Stále však máš čas vycouvat. Jejich kapitán, hrubý Ir
jménem Connolly, si jako cenu za převoz stanoví naprosto
přemrštěnou částku a natáhne k tobě zjizvenou, chlupatou
pracku, abyste tak dohodu zpečetili. Jak se zachováš?
