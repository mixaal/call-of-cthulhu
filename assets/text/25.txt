25

Nedostal ses až sem, jen aby ses vrhnul vstříc hlubině
šílenství. Jestli to chtějí udělat ti druzí blázni, ať si poslouží!
Ty se však pokusíš přežít.

Ovane tě příval páchnoucího dechu. Velký Cthulhu tě na-
šel! V zoufalém pokusu o útěk se vrhneš vpřed, proběhneš
dveřmi a seskočíš z kamenného schodiště. Při pádu si uvě-
domíš, že to nebyl nejlepší nápad: Přistání bude tvrdé.

Zvuk lámajících se kostí je slyšet i přes hlučný příboj a vytí
bytosti někde za tebou. Zařveš bolestí. Za tvými zády se blíží
hrůzná bytost, jejíž kroky otřásají celou zemí.

Cthulhu, Prastarý, zplozenec z hvězd, se probudil ze své-
ho tisíciletého spánku a upírá na tebe pohled svých krva-
vých očí. Tyčí se nad tebou, neskutečný ve své velikosti, a ty
nedokážeš pochopit, jak je možné, že jsi z toho pohledu
nepropadl šílenství.

Tuto myšlenku však udržíš jen krátce. Bytost se napřáhne
a nechá obrovský pařát dopadnout přímo na tebe. Nestih-
neš si ani všimnout, jak je slizký. Brutální útok změní tvé tělo
v beztvarou masu neživé hmoty.

Tvé dny jsou sečteny — a možná je to dobře. V následu-
jících měsících padne lidstvo za oběť právě probuzenému
božstvu... Cthulhu si nakonec znovu podrobí vše, čemu kdy-
si vládl.

KONEC
