10

Na těchto stránkách je zapsána zpráva o schůzce profe-
sora Angella s Henrym Wilcoxem, sochařem, který vytvořil
zmíněnou tabulku. Zdá se to až neuvěřitelné, že mladík do-
kázal vytvořit něco takového ve spánku. Podle zápisků tvého
strýce „mladý muž prohlašoval, že měl živý sen o prastarém
prehistorickém městě vystavěném uprostřed neznámého
oceánu — věčné metropoli korunované obelisky a minarety,
jejichž povrch ronil nazelenalý sliz“.

Profesor Angell se o tabulku dále nezajímal, neboť bylo
jasné, že nejde o archeologický nález, ale něco, co bylo zho-
toveno nedávno.

Wilcoxova odpověď jej však zaskočila: „Vskutku, je to
nové, vždyť jsem ji vytvořil minulou noc, když jsem snil
o zvláštních městech — a sny jsou přece starší než velký Tý-
ros, mlčenlivá Sfinx nebo visuté zahrady Babylonu.“

Tyto halucinace trvaly od 22. března do 2. dubna 1925.
Jeho deliria, náměsíčnost a záchvaty šíleného uměleckého
zápalu odpovídaly časově nejen nejsilnějšímu zemětřesení,
jaké do té doby Nová Anglie zažila, ale také podobným ha-
lucinatorním stavům mnoha dalších osob po celém světě —
především umělců a extrémně senzitivních jedinců.

Jakmile tyto Wilcoxovy stavy ustaly, přestala i jeho spolu-
práce s profesorem Angellem. Wilcox se vrátil zpět na studia
Školy designu a našel si byt v nedaleké Fleur-de-Lys Building.

Od výše popsaných událostí uplynuly již dva roky, ale
přesto zvažuješ, zdali by nebylo dobré Wilcoxe navštívit.
