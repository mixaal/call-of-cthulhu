84

Zatímco zbytek posádky vyrazí vstříc brlohu Cthulhu, ty
sám zůstaneš na lodi. Za chvíli se celý ostrov na dvě nebo
tři sekundy otřese tak silně, že tě to donutí chytit se jednoho
ze stěžňů, který ti pomůže udržet se na nohou. Když se však
podíváš do vnitrozemí, uvidíš, jak se obrovské dveře střežící
spánek Prastarého boha Cthulhu začnou šikmo odsouvat...
nebo je to vodorovně? To nemůžeš s jistotou tvrdit vzhledem
k pokřivené geometrii téhle zhmotnělé noční můry.

Něco přichází... něco neskutečného.

Poslechneš vlastní pud sebezáchovy a začneš rychle to-
čit klikou a vytahovat kotvu. Vzdálený zpěv mystiků náhle
utichne, když se z propasti vynoří téměř hmatatelná tem-
nota a všechny je uchvátí. Vypadá to, jako by přicházela ve
vlnách...

To nejhorší ale teprve přijde.

Zoufale otáčíš klikou a máš pocit, jako by byl řetěz neko-
nečný.
