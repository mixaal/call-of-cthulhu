46

I přes vysokou cenu se rozhodneš Snovou krajinu kou-
pit. Organizátoři Spring Salonu se s tebou rozloučí se špat-
ně skrývanou úlevou — jako by z nich bylo sejmuto těžké
břemeno. Naposledy ti se zármutkem v očích zamávají na
rozloučenou a rychle zabouchnou dveře do galerie. Všimneš
si ještě, jak spěšně zatahují závěsy v oknech.

Opustíš Paříž a vrátíš se i se svým drahocenným pokla-
dem do Marseille. Dosud jsi nesebral odvahu, abys sundal
ochranný plátěný obal a podíval se přímo na obraz. Bojíš se,
že by tvé vzrušení mohlo narušit detailní analýzu, jíž chceš
obraz podrobit. V takovýchto případech je hlavní zachovat
chladnou hlavu a určitý odstup — jen tak si můžeš povšim-
nout věcí, které by ti na první pohled mohly uniknout. Roz-
hodneš se proto prozkoumat obraz až doma.

Během zpáteční cesty máš pocit, jako by k tobě výtvor
promlouval, šeptal tvé jméno. Jen s obtížemi odoláváš po-
kušení si jej prohlédnout. Po nějaké době ti dojde děsivá
skutečnost: věci namalované na obraze se pod ochranným
plátnem pohybují! Jsi si tím zcela jist — i když jsi je dosud
neviděl, ani se o tom nikdo nezmínil. 
Chvílemi máš pocit,, že nejbezpečnější by bylo umělecké
dílo vzít a hodit jej přes palubu, aby se ztratilo v hlubinách
Atlantiku. Ale ruku na srdce — opravdu jsi podnikl dlouhou
cestu a utratil velkou část našetřených peněz jen proto, aby
ses teď obrazu zbavil?
