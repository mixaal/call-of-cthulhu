108

V chrámu se odehrává nějaký bezbožný a pohanský rituál.
Rychle proběhnete temnou chodbou, která ústí do obrovské
síně ozářené světlem desítek pochodní přichycených na stě-
nách. Samotná její velikost ti bere dech: tento pyramidě
podobný chrám má výšku kolem dvaaosmdesáti stop!

Zhruba uprostřed, na zručně vytesaném kamenném oltá-
ři spočívá socha podobná té, kterou jsi zahlédl na vrcholku
kopce: bytost vysoká více než osm stop s humanoidními
rysy, ale rybě podobnou hlavou s vypoulenýma očima a ža-
bími pysky. Má svalnaté paže pokryté šupinami, mezi prsty
plovací blány a na zádech pak obrovskou ploutev.

Socha se náhle probudí k životu — otočí hlavou na jednu
a na druhou stranu a roztáhne paže.

Tvá mysl stále odmítá pochopit co tvé oči vidí, ale pak tě
přemůže strach a ty si uvědomíš, že to, co stojí před vámi,
není jen socha vodního boha, ale vodní bůh sám! Bytost vy-
lučuje stejnou zelenou substanci jako socha na kopci a ostat-
ně i jako samotný chrám. Pak otevře ústa a vydá ze sebe
(přesněji řečeno: zakráká) monotónní a opakující se zvuk,
který vám trhá uši. Připomene ti poškozený fonograf, hrající
pomalou rychlostí.

Ve strachu z bytosti z hlubin se otočíš, aby ses dal
na útěk... Už je však pozdě...
