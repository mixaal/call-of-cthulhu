111

Nakonec se dočkáš vysvobození z této noční můry: má
podobu rybářské lodě. Musíš o celé věci vypovídat před vy-
šetřovatelskou komisí admirality, ale naštěstí se ti podaří vše
zamaskovat jako obyčejné ztroskotání lodi. Kdybys promlu-
vil byť jen jednoho slova o vaší cestě na ostrov hrůzy, byl bys
považován za šílence.

V průběhu několika dalších let sepíšeš svůj příběh a vložíš
jej do zapečetěné schránky spolu s hliněným basreliéfem
a zápisky profesora Angella. Toto svědectví prokáže tvoji
příčetnost — je v něm shrnuto vše, co doufáš, že už nikdy
nikdo nebude moci spojit dohromady.

Pohlédl jsi do tváře zosobněné hrůzy. To, co jsi viděl, tě
navěky ochromí jako jed. I když za okny svítí jarní slunce
a louky jsou plné květin, víš, že nikdy nedojdeš pokoje.

Navíc se domníváš, že tvůj život nebude mít dlouhého
trvání. Nakonec zemřeš, stejně jako tvůj prastrýc. Kult totiž
stále existuje a ty o něm víš až příliš mnoho.

I Cthulhu je stále naživu, opět v té kamenné propasti, kte-
rá ho chránila od dob, kdy bylo slunce ještě mladé. Prokletý
ostrov R'lyeh se znovu potopí do hlubin oceánu, ale vyzna-
vači Cthulhu stále zůstávají na tomto světě, odříkají své po-
matené modlitby a provádějí rituální oběti před kamennými
idoly na odlehlých místech. Velký Cthulhu bude i nadále snít
v temných vodách — vždyť kdyby tomu bylo jinak, celý svět
by se již třásl v hrůze a děsu. Ale kdo ví, jak to nakonec vše
skončí — to, co povstalo, kleslo, a co kleslo, může povstat.

Odpornost stále sní v hlubinách, zatímco lidskou civilizací
se šíří rozklad. A pak přijde den... Ale to je něco, na co
nechceš ani pomyslet. Modlíš se jen, aby se po tvé smrti vy-
konavatelé závěti zachovali správně, zvolili cestu opatrnosti
a nedopustili, aby tento bezbožný a prastarý kult přitáhl po-
zorost někoho dalšího.

KONEC
