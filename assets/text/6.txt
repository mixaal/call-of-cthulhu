6

Najít Arthura J. Webba, syna Williama Channinga Web-
ba, by nemělo být tak těžké — následoval svého otce a stal
se uznávaným profesorem antropologie na Oxfordské uni-
verzitě. Jeho otec se mimo jiné proslavil cestami po Islandu
a Grónsku v honbě za nějakými runovými nápisy, které však,
ke své škodě, nedokázal vykopat zpod ledu.

Webb tě zprvu uvítá chladně. Jeho postoj se však rázem
změní, když mu ukážeš zápisky svého prastrýce. Rukopis
a novinové výstřižky si prohlédne takřka bez povšimnutí, ale
pak jej zcela upoutá basreliéf. V jeho kanceláři si povšimneš
několika uměleckých děl jasně poukazujících na jeho zapo-
jení v kultu Cthulhu. Hybrid draka a chobotnice je jedno-
značně nejčastějším motivem na mnoha různých obrazech
a skicách.

„Toto je dílo opravdového následníka Velkého Cthulhu,“
pronese fascinovaně s pohledem upřeným na Wilcoxův ba-
sreliéf.

Podělíš se s ním o výsledky svého pátrání. Okamžitě ti
navrhne, abys jej doprovodil na expedici do Grónska, kde
by měl žít zdegenerovaný kmen Eskymáků, údajně uctívající
toto prastaré božstvo.

Webbův návrh zní lákavě, ovšem jeho úlisný a vtíravý tón
tě spíše odrazuje...

Musíš si zvolit svůj osud.
