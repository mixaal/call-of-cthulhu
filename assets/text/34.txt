34

Zatajíš svou pravou identitu a prohlásíš se za Wilcoxova
dřívějšího učitele. Při rozhovoru se záměrně vyhneš jakéko-
liv zmínce o basreliéfu. Pracovník na příjmu ti poradí, jak se
dostat do sochařova pokoje. Projdeš dlouhou chodbou, jejíž
konec tone ve stínech, a vstoupíš dovnitř. Po cestě se k tobě
donese pomatený křik pacientů, ze kterého ti běhá mráz
po zádech. Předstíráš, že neslyšíš jejich srdceryvné prosby
o pomoc, nekontrolovatelné záchvaty smíchu a zoufalý pláč,
a modlíš se, abys nikdy nedopadl jako oni.

Po nějaké době, která se ti zdá být skoro věčností, dorazíš
na konec chodby, otevřeš dveře a vstoupíš do pokoje Hen-
ryho Wilcoxe.
