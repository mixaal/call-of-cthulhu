14

Usoudíš, že pokud byl Wilcox důležitý pro profesora
Angella, mohl by stejně dobře pomoci i tobě. Podaří se ti
ho vylákat z budovy a přesvědčit, aby strávil několik nocí
v pokoji pro hosty ve tvém bostonském domě. Doufáš, že
budeš mít možnost si s ním v klidu pohovořit, a pokud by
měl znovu noční můry, třeba se z nich i něco dozvíš. Zoufalý
Wilcox toužící po jakémkoliv vytržení z osamělého života,
tvou nabídku ochotně přijímá.

V průběhu dne se Henry zdá být klidný a téměř při
smyslech. I tak si ale všimneš, že je silně mentálně labilní.
Jako by se měl každou chvíli zhroutit. Svolí, aby ti vyprávěl
o svých setkáních s profesorem Angellem a o jejich rozho-
vorech týkajících se takzvaného „kultu Cthulhu“.

Když se po dobré večeři odebere na lůžko a usne, začne
sebou házet a sténat. Přistoupíš blíž, v ruce zápisník a tužku.
Snažíš se zachytit co nejvíce z útržků vět a doufáš, že stejně
jako profesor Angell zvládneš z jeho noční můry získat něja-
ké relevantní informace...
