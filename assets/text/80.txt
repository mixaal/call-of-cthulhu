80

Cthulhu povstává z hlubin oceánu! Objeví se daleko
od místa, kde stojíš, ale je tak obrovský, až se ti zdá, jako by
stál přímo před tebou. Bestie vychází z hlubin moře, a jak se
blíží k pobřeží, zvedá před sebou vlnu tak masivní, že během
mrknutí oka promění opuštěnou loď v prachsprostý vrak.
Celý ostrov včetně propasti, z níž Prastarý povstal a u níž
stojíte, zalije smršť vodní tříště. Cthulhu stále roste, výš a výš,
je vysoký jako hora. Jeho olbřímí postava má jisté huma-
noidní rysy, i když nejvíce připomíná draka z mýtů a pověs-
tí. Pak roztáhne křídla, zavlní chapadly v obličeji a v krvavě
rudých očích se mu objeví záblesk zuřivosti. Napřáhne gi-
gantický pařát a nechá jej dopadnout na nebohou Neptune,
kterou okamžitě pošle ke dnu.

A pak si bestie všimne vás dvou, stojících přímo u bran
jeho brlohu. Obrovskými kroky přijde blíž — a v té chvíli se
poslední zbytky Wilcoxovy příčetnosti zhroutí. S rozpažený-
ma rukama a šíleným křikem skočí do temné hlubiny — těžko
říct, zda tak učinil dobrovolně, nebo zda se zapotácel a v zá-
chvatu animálního strachu přepadl dolů.

A pak si uvědomíš, že ty sám ztrácíš rovnováhu, že... spad-
neš dolů! Dolů do nezměrné temnoty! Na poslední chvíli se ti
však podaří znovu získat ztracenou rovnováhu a místo do tem-
né propasti dopadneš na šikmou plochu vedoucí k pobřeží.

S rozpaženýma rukama dopadneš mezi rostliny a roztr-
haná těla. Cthulhu se blíží! Ale tvá existence je pro něj pří-
liš bezvýznamná. Prastarý se otočí a ponoří se zpět do vod
Pacifického oceánu, přičemž vytvoří další přílivovou vlnu.
A pak se vydá na cestu za novými teritorii, nechávajíce to
staré za sebou zcela opuštěné...
