28

Skrytý za deskou stolu stiskneš spoušť dřív, než Connolly
stihne zopakovat svůj dotaz. Projektil prorazí měkké dřevo
a zasáhne rozčileného kapitána do hlavy. Connolly je mr-
tev ještě než dopadne na zem. Zbytek posádky popadne
zuřivost. Wilcox na tebe krátce pohlédne a poté vyrazí pro
schovanou mušketu. To, co se stane pak, trochu připomíná
pirátské romány od Salgariho nebo Stevensona: Námořníci
se snaží probít do kajuty, ale nezvládají se dostat skrze úzké
dveře.

Celá tlupa se jich tísní na prahu dveří, kde je spolu s Wil-
coxem, který se rovněž strategicky ukryl, nemilosrdně od-
střelujete jednoho po druhém. I přes obrovské ztráty se bu-
kanýři snaží probojovat dovnitř. Vyráží ze sebe ostré výkřiky,
jako by se propadli do extatického deliria. V tu chvíli pocho-
píš, proč je pro vás tak snadné je zabít — všichni jsou opilí!
Za necelých deset minut leží patnáct členů posádky Neptu-
ne v krvi. Odneseš těla do kajuty na zádi, nedaleko žebříku
na horní palubu. Když se podíváš na hromadu mrtvol, která
je i tvým dílem, nevěříš vlastním očím.

Honba za „Kultem Cthulhu“ z tebe udělala pravého dob-
rodruha. Nebo se z tebe stává monstrum?

„Pojď,“ řekneš Wilcoxovi. „Connolly povídal, že už to není
daleko...“

Stále ještě ozbrojeni vystoupáte po žebříku na palubu.
Konečně se před vámi objeví cíl vaší cesty, který...
