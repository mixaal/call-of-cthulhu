56

Výstřižků z novin, které tvůj prastrýc shromáždil, je spous-
ta — a pocházejí ze všech koutů světa.

Je mezi nimi například zpráva o muži z Londýna, kte-
rý se probudil uprostřed noci a spáchal sebevraždu skokem
z okna poté, co vykřikl nesrozumitelné slovo „FHTAGN?“.
Další výstřižek pojednává o bratrstvu theosofů z Kalifornie,
kteří se oblečení v bílých róbách připravují na blížící se „slav-
ný příchod“ čehosi neznámého. Některé z nich informují
o dosud nevídaných nepokojích v Indii a jiné zase popisují
zvyšující se počet obřadů voodoo na Haiti. V dalších se do-
čteš o znepokojivém chování domorodých kmenů na Filipí-
nách, výskytu bílých aligátorů v newyorských stokách a také
o znepokojivé události na výstavě Spring Salon v Paříži, kde
malíř jménem Ardois-Bonnot vystavoval dílo nazvané Snová
krajina — obraz tak šokující a kacířský, že kvůli němu musela
být celá výstava uzavřena.

Všechny výstřižky se týkají událostí, které se staly mezi
začátkem března a začátkem dubna 1925.

Je možné, že klíč k odhalení toho, po čem pátral i tvůj
prastrýc, leží ukryt někde mezi těmito výstřižky. Pokud se
rozhodneš zkoumat podivné úkazy, o kterých pojednávají,
bude nutné, aby ses vydal na cesty...
