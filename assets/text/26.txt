26

Z hlubin propasti vystoupí bytost nápadně podobná té,
jejíž podobu znáš z basreliéfu. Velký Cthulhu!

Olbřímí kříženec draka a chobotnice s chapadly vyrůsta-
jícími přímo z hlavy, křídly na zádech a obrovskými pařáty.
Teosofové stojící nejblíže ke dveřím jsou pod jeho vahou
okamžitě rozdrceni.

Ti, kteří přežili, se snaží s výkřiky hrůzy uniknout pryč.
Cthulhu je smete z cesty jako pouhé červy. Mnozí spadnou
do temné propasti, již Cthulhu před několika okamžiky
opustil.

Prastarý se napřímí; z paluby San Juan Bautisty je to
strašlivý pohled. Pohon lodi bohudík stále pracuje, a i přes
určité obtíže dokážeš plavidlo otočit směrem pryč. Necháváš
R'lyeh za sebou — ale pak si uvědomíš, že tě Cthulhu proná-
sleduje! Krev ti hrůzou ztuhne v žilách.

Bytost kráčí od pobřeží a samotné vlny, jež svým pohy-
bem vyvolává, dokážou San Juan Bautistu poslat ke dnu...

Cthulhu se blíží, nad hladinou vyčnívá pouze jeho obrov-
ská hlava. Jeho strašlivé rudé oči se upírají na loď — a na tebe!

Rychle zvážíš své možnosti a v hlavě se ti zrodí šílený
sebevražedný plán: Co kdybys otočil lod tak, abys s ní bě-
hem plavby narazil do blížícího se monstra? Napadne tě, že
takový čin by pro tebe nevyhnutelně znamenal smrt... která
je ovšem stejně nevyhnutelná, pokud by se tohle nezem-
ské stvoření dostalo do civilizace. Pevně se chopíš kormidla,
zhluboka se nadechneš a učiníš rozhodnutí...
