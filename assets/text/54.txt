54

Pokušení odhalit tajemství zvyků tohoto pohanského
kmene Eskymáků je větší než obavy z případného pomatení
profesora Webba. Připravíš se tedy na cestu.

O hodinu později už oba sedíte na saních tažených psím
spřežením. Znepokojí tě, že si s sebou na cestu berete i dě-
sivou kamennou sošku. Webbovi oči se zdají být zahalené
hustým závojem vyšinutosti.

Cesta je nepohodlná, plná nerovností a hrbolů. I když
jsou psi dobře vycvičeni, nezvládnou se vyhýbat všem pře-
kážkám. Po nějaké době jsi už natolik zoufalý, že se Webba
zeptáš, proč k čertu nenajal nějakého průvodce. Podívá se
na tebe, jako bys ty sám byl šílenec.

„Nikdo se nesmí dozvědět, kam máme namířeno!“ vykřik-
ne. Po zádech ti přejede mráz, když si uvědomíš, že jsi mu
vydán na milost a nemilost.

Nakonec se po hodinách úmorné cesty přes širé sněhové
pláně dostanete až k vesnici, která je tvořena množstvím
iglú, ležících uprostřed obrovského neobydleného prostoru.
Pomalu se stmívá, před vámi je vidět pouze několik probli-
kávajících ohňů. Asi půl míle od místa konání rituálu slezete
ze saní.

„Dál už musíme po svých,“ utrousí Webb.

Vydáte se tím směrem. S narůstajícím strachem zpozoru-
ješ, že profesor Webb pevně svírá v rukou kamennou modlu
prastarého božstva Cthulhu...
