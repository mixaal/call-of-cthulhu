107

Z dálky sleduješ, jak profesor Webb přináší kamennou
modlu přímo doprostřed rituálu. Kultisté ustanou ve svém za-
klínání, jako by je samotná přítomnost sošky omráčila, Pak ji
jejich náčelník umístí na podstavec zvedající se zprostřed ledu.
O chvíli později všichni vytasí nože a vrhnou se na ubohého
profesora, kterého ubodají k smrti. Bělostný sníh je náhle
potřísněn krví a vnitřnostmi.

S úžasem pozoruješ, jak kamenná soška na vrcholu pie-
destalu začíná růst. Ještě dříve než z toho pohledu úplně ze-
sílíš, se otočíš a pokusíš se utéct. Ale v ten moment tě zalije
vlna pronikavé bolesti v oblasti žaludku. Zavřeš oči a cítíš, jak
ti z těla odkapává horká krev. Když je znovu otevřeš, setkají
se s maniakálním pohledem jednoho z Eskymáků. V rukou
drží krátké kopí — spíše harpunu — používané k lovu mro-
žů nebo podobných zvířat. Barbarský inuita zatlačí na kopí
a rozšíří už tak velkou ránu ve tvém břiše. Hrot pokračuje
dál, trhá ti střeva, až nakonec vyjede ven ze zad. Eskymák tě
s nadpřirozenou silou zvedne a zarazí spodek kopí do ledu,
takže zůstaneš vystaven na špici jako hrůzná trofej.

Pomalu začneš klouzat dolů po dřevěném ratišti plném
třísek, které ještě umocňují tvou agónii. Navíc vlivem polár-
ních teplot cítíš, jak tvé orgány začínají mrznout...

Snažíš se ještě pochopit, jak je možné, že tě potkal tak
odporný osud. To poslední, co uslyšíš, je šílené zaklínání
prastarého božstva zpodobněného kamennou soškou, jíž
kultisté sebrali z rukou nezvaných hostí...

IÁ, IÁ CTHULHU FHTAGN!

KONEC
