41

Kněz je drobný a pohublý, mlčky tě pozoruje s vážným
výrazem ve tváři. Zprvu se vůbec zdráhá připustit, že by
mohl něco vědět o kultu Cthulhu — ale ve chvíli, kdy jej pře-
svědčíš o hloubce svých znalostí, získáš jeho důvěru a poma-
lu se rozhovoří.

„Máte dokonalé načasování, pane Thurstone,“ pronese
vážně. „Opět nadchází čas Jeho příchodu.“ Současně se
otočí a s opovržením se zadívá na plastiku zobrazující Kris-
tovo umučení. Přestože je katolickým knězem, jeho zjevná
neúcta k této postavě ho usvědčí jako přeběhlíka. Zcela jistě
nemluvil o druhém příchodu Krista a nastolení Království
Božího na zemi, ale o něčem jiném, mnohem temnějším.
Tato víra, jak se zdá, v jeho srdci nahradila víru v Pána.

„V roce 1925, kdy došlo k poslednímu zjevení velekně-
ze Cthulhu,“ řekne otec Juárez, „se naše komunita zapoji-
la do Gunské revoluce, boje mezi indiány a tehdejší vládou
Panamy. A pak, někdy v březnu, přišly první snové vize.
Od té doby se naše bratrstvo enormně rozrostlo, takže teď
máme více příjemců než kdy dříve.“

„Příjemců?“

„Ano,“ pokývne hlavou a ve tváři se mu objeví pochmurný
úsměv. „To jsou ti, kdož jsou schopni vnímat telepatické
volání Velkého Cthulhu. Určitě je budete chtít poznat osob-
ně...
