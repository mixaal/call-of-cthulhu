90

San Juan Bautista, plavidlo, již bratrstvo chystalo
na svou cestu, je připravena opustit přístav v San Franciscu.
Při pohledu na loď ti bleskne hlavou, zdali vůbec dokážeš
přežít na otevřeném moři. Co když tě plavba ve společnos-
ti těchto pološílených mystiků zavede jen na mořské dno?
Nebo hůř, co když se před vámi objeví prastaré podmořské
město R'lyeh? Byli by tihle fanatici schopni vyvolat a osvo-
bodit prastaré božstvo, které nazývají Cthulhu?

Zoufale se toužíš prosadit na poli antropologie a zá-
roveň tě pohání vpřed vidina dokončení pátrání, které
tenkrát započal tvůj prastrýc. To vše hraje ve prospěch
rozhodnutí vydat se na cestu s nimi. Zdravý rozum ti
však říká něco jiného — měl by ses držet logického raci-
onálního zkoumání. Vzpomeneš si, že mezi dokumen-
ty, které ti tvůj prastrýc odkázal, byla i zpráva policejního
inspektora Legrasse. A kromě toho, tady z jihozápadní
části Spojených států to do New Orleans není tak daleko,
Hlavou ti proletí myšlenka, jestli by snad nebylo lepší opus-
tit tuto skupinu theosofů a navštívit inspektora v jeho sídle
v Louisianě.

Musíš se rozhodnout rychle...
