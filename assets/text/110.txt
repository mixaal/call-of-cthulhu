110

Skok po hlavě do neproniknutelné temnoty pod tebou ti
nepřijde jako dobrý způsob, jak si zachránit vlastní kůži. Nic-
méně díky odhodlání zbývajících theosofů (kterých už není
mnoho) a především přítomnosti hybrida draka a chobot-
nice, který kolem sebe rozsévá zkázu, se rozhodneš zkusit
své štěstí. Následuješ příkladu Otce Juáreze a se šíleným
výkřikem se vrhneš do propasti.

Všepronikající temnota a chlad tě připraví o všechny smy-
sly. Padáš do nekonečné prázdnoty. Nevidíš, necítíš, neslyšíš
vůbec nic. Jediné, co vnímáš, je gravitace, která tě stahuje
stále níž a níž.

Náhle se ti vrátí hmat a ty si uvědomíš, že jsi ponořen
do rosolovité hmoty. Na omak je ledová a odporná. Cítíš
tisíce malých úponků, jak se tě dotýkají a ohledávají tvé tělo;
je to jako bys byl uvězněn uvnitř nepřirozeně dlouhého tlus-
tého střeva, kde něco důkladně zkoumá tvou anatomii.

Pak do něčeho narazíš a máš pocit, že v této věčné tmě
je s tebou ještě někdo další.

Po nějaké době znovu padáš. Tentokrát dopadneš na dno
řeky a jako zázrakem se ti nic nestane. Když se tvé smysly
mírně projasní, uslyšíš zoufalé zmatené hlasy. Kolem tebe
však stále vládne neproniknutelná tma. Otřeseně se postavíš
na nohy a vydáš se na cestu s rukama napřaženýma před
sebou jako nevidomý.
