23

Usoudíš, že narazit lodí přímo do oné bytosti by bylo čiré
šílenství. Pustíš proto motory na maximum a pokusíš se
uniknout opačným směrem. Brzy však zjistíš, že i přes svou
obrovskou velikost se monstrum pohybuje až příliš rychle.
Vydá ze sebe ohlušující vzteklý řev a vztyčí se v celé své
zlovolné majestátnosti. Jeho temná silueta jako by zaplnila
celou oblohu. Kolem tebe padne nepřirozená tma. Cthul-
hu napřáhne jeden gigantický pařát, pln odhodlání plavidlo
zničit.

Někde za tebou se ozve hlasitý, až mimozemský zvuk
a ucítíš strašlivý zápach — pak se celá loď zatřese a dřevěná
prkna paluby se ti proboří pod nohama. Mohutná končetina
se opět zvedne, okamžitě začne klesat a následná síla úderu
tě odhodí přes bort do vody. Napůl omráčeného tě schvátí
silný proud a táhne tě směrem k bestii. Cthulhu během chví-
le rozmlátí loď na kusy.
