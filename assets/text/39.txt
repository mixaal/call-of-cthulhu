39

Když dorazíte do Panamy, ujme se kapitán úkolu pod-
platit přístavní úředníky — ovšem peníze, které použije, patří
tobě. Po proplutí Panamským průplavem zamíříte přímo
do srdce Pacifiku.

S každým dnem plavby se Wilcox potýká s novými noční-
mi můrami. V každé z nich se opakuje stejný výjev: okřídlená
bytost s chapadly místo obličeje, kterou zpodobnil na basrelié-
fu; kult Cthulhu; pečeť R'lyehu; návrat takzvaných Prastarých;
příchod bytostí, které se zrodily z hvězd před dávnými věky...

Jednou se Wilcox s trhnutím probudí — a tentokrát se mu
v rozšířených zornicích odráží světlo šílenství.

„Raději bychom se měli ozbrojit, pane Thurstone,“ vyrazí
ze sebe.

„A proč?“ zeptáš se.

Wilcox mlčky pokrčí rameny.

Většina zbraní na lodi se nachází v přídové nástavbě.
V kajutě máte schovanou pistoli a mušketu. Vezmeš si pistoli
a skryješ ji pod deskou stolu. Zrovna, když chceš ověřit, že je
nabitá, ozve se z paluby ohlušující rána. Ve dveřích kajuty se
objeví Connolly a v rukou drží jednu z mušket.

„Zanedlouho dorazíme na místo, Thurstone,“ zasyčí. Pak
namíří svou zbraň přímo na tebe a pronese: „A teď mi řek-
nete, co přesně hledáme na tomhle ostrově!“

Věříš, že si nevšiml zbraně schované pod deskou stolu.
Nejspíš bys jej dokázal zastřelit, ale to by zburcovalo zbytek
posádky... a výsledkem by mohl být masakr. Nebylo by na-
konec lepší vyčkat, zůstat v klidu a promluvit si?
