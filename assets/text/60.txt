60

„Pouze díky přátelství, které mne pojilo s profesorem
Angellem, vám ukážu něco, co není určeno pro lidské oči...
Necronomicon. Ale povím vám toto: Bylo by mnohem lep-
ší, kdybyste na tuto prokletou knihu zapomněl a nežádal
po mně, abych vám ji ukázal. Čtení v ní je v naší knihovně
zakázáno a dostanou se k ní pouze ti z učenců, kteří jsou
skutečně vyrovnaní a nestranní v otázkách okultních věd.
Pokud by se v ní někdo pokusil číst, vystavuje se riziku, že
utrpí nevratnou újmu. Pevně věřím, že dělám dobrou věc,
když se vás pokouším odradit od dalšího konání, pane Thur-
stone. Ale, jste-li rozhodnut, nesete za to, co se stane dál,
zodpovědnost jen vy sám...“

Vážnost a pochmurnost jeho slov tě znejistí. O Necro-
nomiconu jsi slyšel mnoho mýtů a legend, ale netušil jsi, že
někdo tak sečtělý jako profesor Armitage by jim mohl kdy
věnovat pozornost. Soupeří v tobě zvědavost, touha proli-
stovat onu zapovězenou knihu a strach z toho, do čeho se
tvůj prastrýc zapletl. Po chvíli pomalu přikývneš a požádáš
profesora, aby ti ukázal, jaké bezbožné vědomosti skrývá
tato mytická kniha, matka všeho rouhání.

Armitage tě zavede do zamčené místnosti. Při vstupu si
všimneš pultíku s onou prokletou knihou. Na obálce má
vyraženo „Kitáb ALAzif — Necronomicon“ a její desky jsou
převázány koženým páskem. Když už natahuješ ruku, abys
knihu otevřel, uchopí tě profesor za paži.

„Ještě naposled se zeptám: Opravdu chcete číst v této
knize?“

Co odpovíš?
