69

Ve Fleur-de-Lys Building zjistíš, že Henry Wilcox tyto pro-
story již neobývá. Jeho časté delirické stavy a křik v noci rušil
klid ostatních studentů žijících v této části budovy. Podaří se
ti však získat adresu jeho rodičů žijících na Waterman Street.
kam se neprodleně vypravíš.

Wilcoxovi rodiče tě pozvou dál a nešetří zdvořilostmi,
obzvláště poté, co se dozvědí o tvém příbuzenském vztahu
k profesoru Angellovi. Sdělí ti, že Henry nedávno prožil je-
den ze svých úzkostných záchvatů, a proto musel být umís-
těn do pečovatelského domu. Jeho otec, smutný a málo-
mluvný muž, ti poskytne jeho adresu.

Záhy si uvědomíš, že onen „pečovatelský dům“ není nic
jiného než nechvalně proslulý Arkhamský blázinec a že se
Wilcoxovi rodiče pokoušeli tímto eufemismem zakrýt sku-
tečnost, že jejich syn je chovancem detenčního ústavu pro
nebezpečné šílence.

Poděkuješ Henryho rodičům za jejich pohostinnost, po-
přeješ brzké uzdravení synovi a zamyslíš se, co dál.
