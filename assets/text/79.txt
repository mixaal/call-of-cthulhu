79

Svědectví těchto událostí zcela uhasily jedinou jiskru od-
vahy, kterou jsi v sobě objevil při incidentu na palubě Nep-
tune. Vypadá to, že přece jen nejsi stavěný na takováto
dobrodružství — a i když by Wilcox rád pokračoval do hlubin
města R'lyehu, podaří se ti ho přeci jen přemluvit k návratu.
Projdete kolem roztrhaných těl rozesetých po pobřeží a vy-
šplháte zpět na palubu lodi. Před odplutím se však ještě ujis-
títe, že jste všechna těla mrtvých námořníků shodili do písku
na pláži. Alespoň nakrmí dravé ptáky... nebo cokoliv jiného,
co zahubilo posádku té druhé lodi.

Ani jeden z vás nemá zkušenost s řízením lodi, ale ne-
máte jinou možnost — budete se muset pokusit dostat zpět
do Ameriky vlastními silami.

Chvíli poté, co se vydáte na cestu, si všimneš, že Wilcox
ztrácí rozum. Brouká si sám pro sebe a vydává zvuky, které
nejdou zařadit mezi normální lidskou řeč... Spíše se podobají
onomu podivnému jazyku, kterým jsi ho slyšel mluvit ze spaní.

Čtvrtého dne, zrovna když stojíš u kormidla, uslyšíš neza-
měnitelný zvuk těla spadlého do vody. Nemusíš se ani otáčet,
aby ti bylo jasné, co se stalo — vlastně jsi Wilcoxovu smrt
očekával každým dnem.

Pokračuješ v plavbě o samotě, snažíš se spolehnout
na svůj pud sebezáchovy a vlastní příčetnost. Vpřed tě žene
myšlenka, že i přes to, co jsi všechno zažil (a nikdy o tom
nebudeš schopen mluvit), stále máš šanci vyjít z toho všeho
bez následků.

Nakonec se po mnoha dnech plavby bez cíle objeví na
obzoru silueta druhé lodi. To je tvá záchrana!
