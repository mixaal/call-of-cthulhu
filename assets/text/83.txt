83

Jsi rozhodnutý dostat se až k jádru tohoto tajemství, a tak
se s posádkou San Juan Bautisty vydáte dolů po opačné
straně kopce k domnělé mayské pyramidě, která se tyčí na
druhé straně tohoto ponurého údolí.

Tato cesta je naprosto stejná jako ta, kterou jste šli nahoru

- posetá těly ryb, rozdrcenými mušlemi, kraby a dalšími moř-
skými živočichy. Některé z koster jsou tak zvláštní, až si skoro
říkáš, jestli nepatřily do neznámého období evoluce — tedy
toho před příchodem člověka. Mezi zkamenělými pozůstatky
bují hustá vegetace podobná řasám. Je zřejmé, že v těchto
rostlinách nedochází ke standardnímu procesu fotosyntézy;
jsou cítit rozkladem a stojatou vodou. Nejen tobě, ale i dalším
členům posádky se z toho zápachu zvedá žaludek.

„Jdeme, jdeme!“ křičí Otec Juárez v záchvatu nekončící
náboženské extáze.

Čím víc se blížíte, tím jasněji jsou slyšet démonické zvuky
a zpěv. A když jste jen čtyři kroky od hranatého vstupního
otvoru, temná litanie dospěje ke svému vrcholu. Nedokážeš
rozeznat, v jakém je jazyce, ale jednotlivá slova jsou pro-
pletena do odpudivého kakofonně znějícího refrénu. Stejně
jako monument na vrcholku kopce, i zdi tohoto chrámu jsou
slizké, pokryté mýdelnatou tekutinou, která musí být snad
miliony let stará.

Otec Juárez se zastaví před vstupem, ale jen proto, aby
vydal poslední pokyn.

„Pojďme!“ vykřikne. I když si na poslední chvíli uvědomíš,
že tě sem přivedlo totéž hypnotické mámení, které se zmoc-
nilo i ostatních, na politování svých činů již bohužel není čas.
Skupina zaslepených mystiků tě s sebou vtáhne do chrámu...
