85

Rozhodneš se nedbat na zvláštní záři a necháš loď otočit
opačným směrem. Možná, že když bude vát příznivý vítr,
dorazíte k pevnině... nebo alespoň potkáte jinou lod, která
vám bude s to pomoci.

Ve chvíli, kdy kormidelník dokončuje změnu kurzu, se
zvedne silný vítr, který napne plachty San Juan Bautisty.
Otec Juárez, který je opřený o zábradlí na přídi, se napo-
sledy toužebně zadívá na pulzující zelenou záři. „Věřte mi,“
řekneš a položíš mu ruku na rameno. „Takhle je to lepší.“

Příď lodi rozráží vodou a odnáší vás pryč... k nejistému
cíli a budoucnosti.

Po nějaké době, kterou nedokážeš odhadnout, spatříte
před sebou pevninu. Podle tvých výpočtů by to mohla být
Mangareva v souostroví Gambierových ostrovů, která byla
v roce 1797 objevitelem Jamesem Wilsonem pojmenována
Peard.

Náhle se z podpalubí ozve hlasitý nářek a přeruší tvé úvahy.

Okamžitě se vydáš tím směrem a na podlaze uvidíš něko-
lik neklidných spáčů. Zdá se, že někteří z mystiků propadli
temným halucinacím. Svíjejí se jako červi, z úst jim jde pěna.
Vypadá to, že i několik mužů, kteří jsou ještě vzhůru, rovněž
zešílelo a začalo recitovat modlitby, z nichž ti vstávají vlasy
hrůzou.

Ohromeně se otočíš a vracíš se zpět, abys to ohlásil otci
Juárezovi. Ten stojí jako přikovaný na přídi, ruce natažené
k obzoru a upíná toužebný pohled na ostrov před vámi.

Když pak věnuješ pozornost obrysům tohoto kusu země,
pochopíš jeho fascinaci...
