63

Jsi přesvědčen, že zelenkavá záře může být jakýsi signál.
Nemusí to být zrovna město R'lyeh, ale třeba jen maják,
ke kterému byste mohli se San Juan Bautistou v současné
zoufalé situaci připlout.

O několik okamžiků později se zvedne lehký větřík va-
noucí vaším směrem. Napnete pomocné plachty a vydáte se
skrz neprůhlednou mlžnou bariéru. Nejsi si jistý, jestli to bylo
pouze vrtkavé štěstí nebo zásah nějaké vyšší moci, vedoucí
vás vstříc nejistému osudu.

Světlo nazelenalé záře záhy odhalí siluetu útesu uprostřed
vod oceánu — útesu, který ani není v námořních mapách.
Theosofové, nyní tvořící posádku lodi, propuknou při po-
hledu na temný obrys pobřeží v nepopsatelný jásot. Zdá se,
že R'lyeh je na dosah. Jen Otec Juárez si stále zachovává
chladnou hlavu.

San Juan Bautista narazí na pobřeží silou, která všech-
ny srazí na kolena. Když se rozhlédneš kolem, vidíš, že se
nacházíte uprostřed něčeho, co vypadá jako bahnité dno
řeky — tedy jílovitý nestabilní terén. Všude leží těla uhynulých
ryb a jiných mořských živočichů, z nichž někteří žili pouze
v hlubinách oceánu a další jsou ti zcela neznámí.

S jistotou, že loď se již dále nedostane, sešplháš z paluby
dolů a staneš na nerovném, páchnnoucím povrchu pláže, kte-
rá pokračuje do nitra ostrova...
