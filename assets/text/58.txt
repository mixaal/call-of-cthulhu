58

Loď se přiblíží k pobřeží R'lyehu. Jsi tak zabrán do pozo-
rování jeho pláží, obelisků a minaretů, že si ani nevšimneš
konfliktu za svými zády. Pak něco dopadne na palubu a za-
čne se ti to svíjet u nohou. Je to Wilcox, má spoutané ruce
a nohy a v ústech má roubík.

Connolly stojící za ním na tebe upře zlověstný pohled.

„Myslím, že vaše cesta je u konce,“ zavrčí. O chvíli později
se na tebe vrhne několik námořníků a svážou ti zápěstí.

„Měli jsme dohodu!“ stihneš ještě vykřiknout. Pak ti jeden
z námořníků vrazí pěstí do břicha.

Dovlečou vás na příď, kde máš možnost pozorovat po-
břeží R'lyehu a jeho fantasmagorickou architekturu plnou
neeuklidovských úhlů. Je to fascinující pohled, i když víš, že
vás čeká smrt.

„Sorry, Thurstone,“ ušklíbne se Connolly. „Ale proč se
spokojit s půl milionem, když můžu mít celý milion dolarů
jen pro sebe? Ha, ha, ha!“

K šílenému smíchu kapitána se připojí i další členové po-
sádky.

„Ale jak si jako myslíte, že dokážete najít poklad ukrytý
na ostrově, když vám nepomůžeme?“ zeptáš se v zoufalé
snaze zachránit si život.

„Viděl jsi ten mrňavý ostrůvek?“ zeptá se stále chechtající
Connolly. „To bude hračka...“

Pokusíš se ještě něco říct, ale tvá slova zaniknou v nesku-
tečné bolesti, když ti jeden z námořníků vrazí dýku do ledvin.
Zavyješ bolestí, z rány ti začne vytékat horká krev. Zakale-
ným zrakem ještě uvidíš, jak jiný námořník prořízne Wilco-
xovi hrdlo a hodí jej přes palubu. Stejný osud čeká i tebe.
V agónii ještě ucítíš, jak tě uchopí silné ruce a přehodí přes
zábradlí Neptune.

Než se potopíš do temných hlubin, odneseš si poslední
pohled na R'lyeh: Ostrov, který už nikdy nenavštívíš.

KONEC
