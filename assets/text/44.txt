44

Vstoupíš do Wilcoxova pokoje a první, čeho si všimneš,
je děsivá sbírka kultovních předmětů. Většina z nich je vy-
robena z hlíny, některé jsou však i ze sádry, dřeva a něčeho,
co ti na první pohled připomíná bláto z ulice. Všechny však
mají jedno společné: Zdá se, že byly vytvořeny v úctě jakési
pseudonáboženské bytosti, hybridu draka a chobotnice, kte-
rý byl zachycen i na basreliéfu z profesorovy pozůstalosti.

Kromě množství menších figurín znázorňující stále tutéž
bytost je zde i několik větších soch, rozestavěných kromě
jiného i vedle postele nebo na psacím stole. Některé z nich
jsou až tři stopy vysoké. To vše doplňují nerozpoznatelné
hieroglyfy pokrývající strop i stěny pokoje. Stejné jsi viděl
i na basreliéfu, který ti odkázal prastrýc.

Wilcox se schoulí v rohu pokoje a upřeně tě pozoruje —
jako by snad nedokázal snést pohled na kterýkoliv ze svých
výtvorů.

„Přichází, pane Thurstone,“ zašeptá zastřeným hlasem.

„Jeho příchod se blíží a toto jsou znamení...“

Když uslyšíš ten šílený hlas, otřeseš se. Začínáš mít dojem,
že se až příliš blížíš k hranici šílenství, kterou lze až moc
snadno překročit. A návrat je téměř nemožný. V hlavě ti víří
jediná myšlenka: Opravdu je moudré být takto Wilcoxovi
nablízku?
