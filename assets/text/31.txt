31

Vylodíš se jako poslední a pokusíš se vnést mezi členy posád-
ky nějaký pořádek, protože se jich zmocnila extatická nálada.

Jakmile prvotní vzrušení opadne, přidělíš každému něja-
kou práci. Nakonec spořádaně vyrazíte vstříc brlohu Cthul-
hu, které se ukrývá za proláklinami a dalšími přírodními ne-
rovnostmi pokrytými monolity a obelisky nezemských tvarů.

Nepochopitelná, až šílená architektura celého ostrova úto-
čí na vaši příčetnost a narušuje chápání toho, co je svislé a co
vodorovné. Šílená architektura slizem pokrytých budov, jež
se vám mění před očima, tě donutí vzpomenout na Babylon-
skou věž. To, co jsi zprvu považoval za vrcholky, se při dru-
hém pohledu mění na dutiny a průrvy. Postupujete proto jen
pomalu a opatrně. Kluzký povrch pokrytý řasami a nazelena-
lým slizem narušují praskliny, jeskyně, propasti a prohlubně.

Konečně dorazíš na vrchol kopce, nebo si to alespoň my-
slíš a když se potom podíváš okolo sebe, uvědomíš si, že
ostatní lezou čtyřech — to znamená, že jsi musel nevědomky
překonat nakloněnou rovnou plošinu.

Před tebou se objeví složitě vyřezávané dveře olbřímích
rozměrů — nebo si aspoň myslíš, že to jsou dveře. Při pohledu
na ozdobné zárubně, práh a kování nedokážeš dostat z hlavy
myšlenku, proč, nebo spíše jak, je možné, že jsou tak velké.

Ve středu dveří je vyobrazena postava křížence chobotni-
ce a draka. Nyní už není pochyb, že stojíš před příbytkem
Velkého Cthulhu uprostřed mytickké nekropole R'lyeh.

Všichni se dívají tvým směrem, očekávajíce další pokyny ...
