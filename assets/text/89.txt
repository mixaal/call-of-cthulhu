89

Rozhovor s Legrassem a jeho nedokončený příběh před
tebou otevřel další možný směr pátrání. Ještě ten večer se
rozhodneš nalodit na nákladní loď vyplouvající z přístavu
New Orleans do Evropy. Tam má zakotvit v Gothenburgu,
odkud se budeš muset dostat do Osla. Jsi však pevně roz-
hodnutý tuto cestu podstoupit. Před východem slunce se
vydáš na cestu přes Atlantik.

Plavba lodí je dlouhá a úmorná. Nakonec však dorazíte
do Švédska, odkud se díky svým konexím dostaneš do hlav-
ního města Norska... a nakonec až k Johansenovu bytu.
Když zaklepeš na dveře, otevře ti jeho žena. Představíš se
a ona tě pozve dál — je vidět, že ji přítomnost někoho, komu
se může svěřit se svými obavami, těší.

„Obávám se, že Gustaf zemřel za nevyjasněných okolnos-
tí,“ řekne a rozhlédne se kolem, jako by se strachovala, že
vás někdo poslouchá. „Přecházel ulici nedaleko doků a na-
jednou mu na hlavu spadl balík starých novin... Byl mrtvý
na místě. Ale ten jeho rukopis je pořád tady.“

Odloží stranou šálek čaje, ze kterého během rozhovoru
usrkávala, a třesoucí se rukou ti podá svazek papírů. Vypadá
to, že se jich ráda zbavila. Poděkuješ, rozloučíš se a vydáš se
na cestu domů. Nemůžeš se ubránit zklamání — nezískal jsi
žádnou zásadní informaci, i když je možné, že se přece jen
něco dočteš v Johansenově rukopisu.

Na palubě lodi se zamyslíš, jaké hrůzy asi Johansen prožil
a co jej vedlo k tomu, sepsat svůj příběh. ..

Ať už je to cokoli, musíš se zdržet jeho čtení, dokud ne-
dorazíš domů.
