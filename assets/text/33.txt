33

Vyndáš basreliéf, ale jsi přerušen dřív, než stačíš promlu-
vit. Pracovník příjmu, který tě celou dobu pečlivě pozoroval,
rychle zmáčkne tlačítko zvonku. O několik sekund později
se na konci chodby objeví několik statných sester, každá
z nich tě uchopí za jednu končetinu a doslova tě odnesou
do útrob blázince. Nic ti nepomůže, ačkoli se bráníš, kopeš
kolem sebe, skučíš a křičíš, že přece nejsi šílený. Je to, jako
kdybys mluvil do zdi.

„Máme tady dalšího, co se zbláznil do Cthulhu,“ utrousí
jedna ze sester ke kolegyni.

„To je snad každou hodinu další,“ odpoví druhá. Pracov-
nice tě odnesou do obrovského pokoje, kde vidíš další tucty
šílených pacientů ztracených v myšlenkách nebo vyřezá-
vajících podobné objekty jako ten, který stále držíš v ruce.
Na podlaze se povalují kusy čerstvé hlíny. V očích pacien-
tů vidíš záblesky šílenství a zároveň usilovnou koncentraci
na vznikající kusy umění. Od vysokého stropu se neustále
odráží mnohokrát opakovaná šílená mantra: „lů, lů Cthul-
hu fhtagn, lá, Ilá Cthulhu fhtagn, Iá, Iů Cthulhu fhtagn!“
Tito pomatení jedinci křičí neustále totéž, vyšším a vyšším
hlasem, dokud celá kakofonie neskončí vysokým výkřikem,
ze kterého ti po zádech běhá mráz. V posledním záblesku
vědomí pochopíš, že vyšel ze tvých vlastních úst... Pak tvé
smysly selžou a vše obklopí neproniknutelná temnota.
