74

„Pojďte s námi,“ vybídne tě šílený Otec Juárez. „Cesta
osudu vás přivedla až sem. Neodmítejte příležitost uctít na-
šeho pána...“

Zatímco nasloucháš jeho zvrácenému návrhu, všimneš si,
že se k tobě z jeho obličeje natahují drobná vlákna, která
se až hypnoticky vlní. Juárez náhle otevře ústa, z nichž mu
vytékají jedovaté sliny, a vydá za sebe pronikavý výkřik, z ně-
hož ti tuhne krev v žilách.

Někteří námořníci leží na dlážděné podlaze — patrně vydě-
šení k smrti — zatímco další našli svůj osud v obřích spárech
bestie a staly se z nich jen narudlé hroudy a cáry masa. Zbylí
padnou před monstrem na kolena v šíleném gestu vzývání.

„Vy jste zešílel“ zvoláš.

„Je to jediná šance,“ odvětí Otec Juárez, otočí se a vrhne
se po hlavě do nitra propasti.

Vyrazíš za ním a hledíš dolů do místa, odkud jsi zaslechl
jeho šílený výkřik. V absolutní temnotě číhá pouze smrt...
nebo možná i něco horšího. Je ti však jasné, že uniknout
je nyní prakticky nemožné. Musíš se rozhodnout, co dál...
Velký Cthulhu přichází...
