42

Vnímat legendy o Necronomiconu jako pouhé pověry je
jedna věc, ale brát na lehkou váhu varování učence jako je
profesor Armitage, to už je něco úplně jiného. Kromě toho,
samotná kniha je až příliš znepokojivá.

Odejdete z knihovny, kde je ona prokletá kniha uchová-
vána a v příjemném prostředí univerzitní kavárny se dáte
do řeči. Sdělíš profesoru Armitageovi informace o smrti pro-
fesora Angella a o pátrání, které jsi od té doby vedl. Samo-
zřejmě mu ukážeš i obsah bedny, kterou jsi zdědil po svém
prastrýci, včetně novinových výstřižků a rukopisu, který
nosíš stále u sebe.

Profesor Armitage, který je známý svou analytickou myslí,
se na chvíli odmlčí, než ti sdělí svůj pohled na věc:

„V dokumentech je zmíněn muž jménem Legrasse — po-
licejní inspektor z New Orleans. Myslím, že můžete získat
spoustu informací, když půjdete v jeho šlépějích. Dovolím
si tvrdit, že klíč k tomu, co stojí za smrtí starého Gammella,
může být ukryt mezi závěry vyplývajícími z jeho vyšetřování.“

„Ještě tu je bratrstvo theosofů kdesi v Kalifornii. To by
také mohl být dobrý začátek.“

Profesor Armitage se zamyslí, pak se napije kávy a při-
kývne.

„Tahle možnost je určitě také zajímavá, drahý příteli. Tak
či tak, volba je na tobě...“
