15

Netušíš, kde vlastně jsi nebo kudy se vydat dál. Tápeš
naslepo temnotou, až do chvíle, než uslyšíš zprvu tlumené,
později stále zřetelnější lidské hlasy. Zhluboka si oddechneš,
když rozeznáš hlas Otce Juáreze, Salceda a Cháveze. Zdá
se, že jsou jediní, kdo dokázali přežít démonické procitnutí
Velkého Cthulhu.

Po chvíli se tvé oči přizpůsobí okolní temnotě. Soudě
podle ozvěny, kterou zní vaše hlasy, se nacházíte v katakom-
bách. Pud sebezáchovy vás žene kupředu, i když už tak nějak
tušíte, že se nenacházíte ve „vašem světě“.

Po nekonečně dlouhé chůzi dorazíte do místnosti, v níž je
díky slabé luminiscenci o něco lépe vidět. Podíváte se jeden
na druhého — všichni jste od hlavy až k patě pokrytí slizem,
který ve vás vyvolává děsivé vzpomínky na Prastarého boha.

„Vidím východ!“ vykřikne Otec Juárez a ukáže na otvor
v kamenné stěně. Vychází z něj mrtvolně zelená záře.

Sotva uděláš první krok směrem k němu, zarazí tě Salce-
dův hlas: „Támhle je další!“

Po levé straně se otevírá druhá průrva, z níž pro změnu
vychází nafialovělá záře. Nemáte nejmenší tušení, kam která
z cest vede, ale jednu z nich si přesto budete muset vybrat...
