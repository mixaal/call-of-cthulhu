106

Epizoda na palubě Neptune v tobě zažehla jiskru odva-
hy, o níž jsi ani netušil, že ji máš. Totéž platí i o Wilcoxovi.
Na tomto ostrově se zjevně odehrála krvavá tragédie, při níž
přišla o život celá posádka neznámé lodi. Ale kdo je za tento
brutální masakr zodpovědný? Možná, že zdejší ostrov obý-
vá nějaký divoký kmen vzývající božstvo s chapadly? Nebo
samotný Cthulhu, který se osvobodil a unikl ze svého brlo-
hu? Nebo jiná bytost, co má podobu, jakou nedokáže lidský
mozek pochopit?

Zdá se, že odpovědi naleznete jen ve vnitrozemí ostrova.

Projdete okolo znetvořených těl, vystoupáte po kamen-
ných schodech a zastavíte se před beztvarým chrámem
Cthulhu. Samotný pochod byl vyčerpávající, neboť zdejší
architektura nerozlišuje mezi horizontálním a vertikálním,
mezi klesáním a stoupáním a je tvořena tvary, které by ani
neměly existovat. Na jedné i na druhé straně jsou věci, které
by měly být nahoře nebo dole, a v některých chvílích bys
přísahal, že kráčíš po obloze a země je někde nahoře nad
tebou...

Po úmorné cestě se nakonec zastavíte před zdobenými
dveřmi, za nimiž po celé věky spal Velký Cthulhu... jen
abyste zjistili, že jsou otevřené dokořán a z temnoty za nimi
vychází neskutečný zápach.

„Je pryč...“ zamumlá Wilcox. „Lépe řečeno, někdo ho
pustil ven!“

A pak se někde vzadu ozve řev tak pronikavý, že leknutím
téměř spadnete do temné propasti před vámi.

S nervy napnutými k prasknutí a na pokraji šílenství se
otočíte...
