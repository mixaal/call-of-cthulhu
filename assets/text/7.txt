7

Tohle přece není jeden z Gambierových ostrovů, nýbrž
zrádný R'lyeh! Není na něm nic zvláštního, ale pobřeží plné
bahna a mohutné opevnění z kyklopských kamenů, na tebe
působí monstrózním dojmem. Základ této architektury je
naprosto nemyslitelný, neboť je založen na neeuklidovské
geometrii a neobvyklých úhlech. Tato démonická stavba
překrucuje všechny zákony perspektivy. Navíc z ní vyzařují
intenzivní tajuplné síly bez špetky pozemského charakteru.

Tohle je domov Prastarých! Sídlo Velkého Cthulhu!

Přistoupíš ke skučícímu a třesoucímu se Otci Juárezovi.
O zlomek sekundy dříve, než San Juan Bautista přistane,
vyrazí z knězových rtů fanatické triumfální zvolání:

„R'lyeh! R'lyeh! Cthulhu fhtagn!“

Mystikové, kteří snili o neskutečném městě se proberou
z transu. Když loď najede na mělčinu, celá posádka pro-
pukne v šílený jásot, prozpěvování a další projevy pomatení
smyslů. Dokonce ani Otec Juárez se nedokáže ovládnout.
Celá skupina theosofů, evidentně extaticky opojená, nadše-
ně klopýtá po dřevěném můstku dolů na břeh. Sídlo jejich
boha je asi čtvrt míle daleko, ale díky své impozantní velikos-
ti a neuvěřitelným rozměrům se ti zdá, jako by byl vzdálen
jen několik kroků.

Nikdo z posádky San Juan Bautisty nezůstal na palubě,
všichni se jako jeden muž vydali vstříc obrovským dveřím,
které skrývají tvora, jehož vzývají. Můžeš se k- nim přidat...
nebo raději zůstaneš v relativním bezpečí na palubě lodi?
